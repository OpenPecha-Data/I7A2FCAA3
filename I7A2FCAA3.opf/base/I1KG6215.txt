༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG6147 ImageGroup : 11KG6215
LCCN: n/a ISBN : na
Title :
 ཡིད་ཅན་ཐར་པར་བགྲོད་པའི་ཐེམ་སྐས་རྒྱུན་མཁོའི་བདག་བསྐྱེད་ཕྱོགས་བསྒྲིགས།
| yid can thar par bgrod pa'i them skas rgyun mkho'i bdag bskyed phyogs
bsgrigs/
Author:
||n /a
Descriptor: Iprinted from computerized input
Original Publication : pan chen bsod nams grags pa literature series ;v. 57
Place: mundgod, k.s.
Publisher: drepung loseling library society
Date: 2010
Volume:
Total Volumes:
TBRC Pages:
Introductory Pages: n /a
Text Pages:
Scanning Information: Scanned at M /S Satluj Infotech Images, E-45, Sector 27 Noida, District Gautam Buddha
Nagar, U .P. 201301 via New Delhiom , IN in for to the the Tibetan Tibetan BuonBuddhist Resource Center, 150 17th
||st., New York, NY 10011, U.S.A 2006. Comments: 11/2010

ཡིད་ཅན་ཐར་པར་བགྲོད་པའི་ཐེམ་སྐས་རྒྱུན་མཁོའི་
བདག་བསྐྱེད་ཕྱོགས་བསྒྲིགས་
བྱས་
སྤུངས་ལོ་གསལ་གླིང་བ།
འབྲས་སྤུངས་བློ་གསལ་གླིང་དཔེ་མཛོད་ཁང་།
Drepung Loseling Library Society
2010

ཡིད་ཅན་ཐར་པར་བགྲོད་པའི་ཐེམ་སྐས་
རྒྱུན་མཁོའི་བདག་བསྐྱེད་ཕྱོགས་བསྒྲིགས་
ཞེས་བྱ་བ་བཞུགས་སོ།།
G
འདུགམསྨད་ན་
འབྲས་སྤུངས་བློ་གསལ་གླིང་དཔེ་མཛོད་ཁང་།
DREPUNG LOSELING LIBRARY SOCIETY
2010

PAN -CHEN BSOD-NAMS GRAGS-PA
LITERATURE SERIES
VOLUME: 57
བསོད་གྲགས་པོད་ཕྲེང་། ༥༧
First Edition: 2010 (1000 Copies)
Copyright © D.L.L. Society 2010
Price Rs. 250
Published by:
DREPUNG LOSELING LIBRARY SOCIETY
P.O . TIBETAN COLONY-581411
MUNDGOD (N.K.)
KARNATAKA
INDIA
PHONE: (08301)45572
E-mail:- dllsociety @yahoo.co.in
Data composed by: D.L.L. Computer Section
drepung loseling library Society.

] མང་il དཀར་ཆག
༡ སྐྱབས་འགྲོ་སེམས་བསྐྱེད།..........
༨ 
| རྒྱུན་ཆགས་གསུམ་པ།........................ 
ལན
༣ རྟེན་འབྲེལ་བསྟོད་པ།.... 
[ཐུན་དྲུག་བླ་མའི་རྣལ་འབྱོར་རྒྱས་བསྡུས།......
བླ་མཆོད་ཚོགས་འཁོར་དང་བཅས་པ།........
རིན་འབྱུང་དང་ཟུར་བཀའི་གཟུངས་སྔགས། ...
༧༧
འཇིགས་བྱེད་དཔའ་གཅིག་གི་བདག་བསྐྱེད།.....
༡༤༤
འཇིགས་བྱེད་སྨོན་ལམ།..བ..........................
[གསང་འདུས་འཕགས་ལུགས་ཀྱི་བདག་བསྐྱེད།..
༢༠༡
༡༠ གསང་འདུས་སྨོན་ལམ།
བདེ་མཆོག་ལུས་དཀྱིལ་བདག་བསྐྱེད་འབྲིང་པོ།...... 
༢༠༩
༡༡ 
༡༢ བདེ་མཆོག་སྨོན་ལམ།...... 
༢༥༣
ཞ༦༡
རྣལ་འབྱོར་མའི་བདག་བསྐྱེད།... 
༡༤ ] འཇམ་དཔལ་མཚན་བརྗོད།
ཞ༠༨
[ཐོག་མཐའ་མ།.....
༣༡།
༡༦ [མགོན་པོའི་བསྟོད་པ།
༡༧ ཆོས་རྒྱལ་བསྟོད་པ།
༡༨ |རྣམ་སྲས་བསྟོད་པ།....
༡༩ ། བདེན་གསོལ་སྨོན་ཚིག །
༢༠ སྤར་བྱང་སྨོན་ཚིག

སྐྱབས་འགྲོ
༄༅། །ཕྱོགས་བཅུ་དུས་གསུམ་གྱི་དེ་བཞིན་གཤེགས་
པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་
ཐམས་ཅད་ཀྱི་ངོ་བོར་གྱུར་པ། ཆོས་ཀྱི་ཕུང་པོ་སྟོང་ཕྲག་
བརྒྱད་ཅུ་རྩ་བཞིའི་འབྱུང་གནས། འཕགས་པའི་དགེ་
འདུན་ཐམས་ཅད་ཀྱི་མངའ་བདག དྲིན་ཅན་རྩ་བ་དང་
བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ལ་
སྐྱབས་སུ་མཆིའོ། །སངས་རྒྱས་ལ་སྐྱབས་སུ་མཆིའོ། །ཆོས་
ལ་སྐྱབས་སུ་མཆིའོ། །དགེ་འདུན་ལ་སྐྱབས་སུ་མཆིའོ།།
ཡི་དམ་དཀྱིལ་འཁོར་གྱི་ལྷ་ཚོགས་འཁོར་དང་བཅས་པ་
རྣམས་ལ་སྐྱབས་སུ་མཆིའོ། །དཔལ་མགོན་དམ་པའི་ཆོས་
སྐྱོང་བའི་སྲུང་མ་ཡེ་ཤེས་ཀྱི་སྤྱན་དང་ལྡན་པ་རྣམས་ལ་
སྐྱབས་སུ་མཆིའོ། །ལན་གསུམ་བརྗོད། སངས་རྒྱས་ཆོས་
དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་
ནི་སྐྱབས་སུ་མཆི། །བདག་གིས་སྦྱིན་སོགས་བགྱིས་པ་འདི་

།བདག་བསྐྱེད་ཕྱོགས་བསྒྲིགས
དག་གིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག།
ལན་གསུམ་བརྗོད། དཀོན་མཆོག་གསུམ་ལ་བདག་སྐྱབས་
མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་
དགེ་ལ་རྗེས་ཡི་རང་། །སངས་རྒྱས་བྱང་ཆུབ་ཡིད་ཀྱིས་
གཟུང་། །སངས་རྒྱས་ཆོས་དང་ཚོགས་མཆོག་ལ། །བྱང་
ཆུབ་བར་དུ་བདག་སྐྱབས་མཆི། །རང་གཞན་དོན་ནི་རབ་
བསྒྲུབ་ཕྱིར། །བྱང་ཆུབ་སེམས་ནི་བསྐྱེད་པར་བགྱི། །བྱང་
ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་
ཐམས་ཅད་བདག་གིས་མགྲོན་དུ་གཉེར། །བྱང་ཆུབ་སྤྱོད་
མཆོག་ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་སངས་
རྒྱས་འགྲུབ་པར་ཤོག །ལན་གསུམ་བརྗོད། སེམས་ཅན་ཐམས་
ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག
སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་
རྒྱུ་དང་བྲལ་བར་གྱུར་ཅིག སེམས་ཅན་ཐམས་ཅད་སྡུག་
བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག
སེམས་ཅན་ཐམས་ཅད་ཉེ་རིང་ཆགས་སྡང་གཉིས་དང་

སྐྱབས་འགྲོ
བྲལ་བའི་བཏང་སྙོམས་ལ་གནས་པར་གྱུར་ཅིག ཅེས་ལན་
གསུམ་བརྗོད། གང་གིས་རྟེན་ཅིང་འབྲེལ་པར་འབྱུང་།།
འགག་པ་མེད་པ་སྐྱེ་མེད་པ། ། ཆད་པ་མེད་པ་རྟག་མེད་
པ། །འོང་བ་མེད་པ་འགྲོ་མེད་པ། །ཐ་དད་དོན་མིན་དོན་
གཅིག་མིན། ། སྤྲོས་པ་ཉེར་ཞི་ཞི་བསྟན་པ། །རྫོགས་པའི་
སངས་རྒྱས་སྨྲ་རྣམས་ཀྱི། །དམ་པ་དེ་ལ་ཕྱག་འཚལ་ལོ།།
ཉན་ཐོས་ཞི་བ་འཚོལ་རྣམས་ཀུན་ཤེས་ཉིད་ཀྱིས་ཉེར་ཞིར་
འཁྲིད་མཛད་གང་ཡིན་དང་། །འགྲོ་ལ་ཕན་པར་བྱེད་
རྣམས་ལམ་ཤེས་ཉིད་ཀྱིས་འཇིག་རྟེན་དོན་སྒྲུབ་མཛད་པ་
གང་། །གང་དང་ཡང་དག་ལྡན་པས་ཐུབ་རྣམས་རྣམ་པ་
ཀུན་ལྡན་སྣ་ཚོགས་འདི་གསུངས་པ། །ཉན་ཐོས་བྱང་ཆུབ་
སེམས་དཔའི་ཚོགས་བཅས་སངས་རྒྱས་ཀྱི་ནི་ཡུམ་དེ་ལ་
ཕྱག་འཚལ་ལོ། །རྟོག་པའི་དྲ་བ་རྣམ་བསལ་ཅིང་། །ཟབ་
ཅིང་རྒྱ་ཆེའི་སྐུ་མངའ་བ། །ཀུན་ཏུ་བཟང་པོའི་འོད་ཟེར་
དག །ཀུན་ནས་འཕྲོ་ལ་ཕྱག་འཚལ་ལོ། །མ་ལུས་སེམས་
ཅན་ཀུན་གྱི་མགོན་གྱུར་ཅིང་། །བདུད་སྡེ་དཔུང་བཅས་

བདག་བསྐྱེད་ཕྱོགས་བསྒྲིགས།
མི་བཟད་འཇོམས་མཛད་ལྷ། །དངོས་རྣམས་མ་ལུས་ཡང་
དག་མཁྱེན་གྱུར་པའི། །བཅོམ་ལྡན་འཁོར་བཅས་གནས་
འདིར་གཤེགས་སུ་གསོལ། །ཇི་ལྟར་བལྟམས་པ་ཙམ་གྱིས་
ནི། ། ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་
དག་པ་ཡིས། །དེ་བཞིན་བདག་གིས་སྐུ་ཁྲུས་གསོལ། ། ས་
གཞི་སྤོས་ཀྱིས་བྱུགས་ཤིང་མེ་ཏོག་བཀྲམ། །རི་རབ་གླིང་
བཞི་ཉི་ཟླས་བརྒྱན་པ་འདི། །སངས་རྒྱས་ཞིང་དུ་དམིགས་
ཏེ་དབུལ་བར་བགྱི། །འགྲོ་ཀུན་རྣམ་དག་ཞིང་ལ་སྤྱོད་པར་
ཤོག། །། །
རྒྱུན་ཆགས་གསུམ་པ་བཞུགས་སོ།།
༄༅། །སྟོན་པ་བཅོམ་ལྡན་འདས་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
རིག་པ་དང་ཞབས་སུ་ལྡན་པ། །བདེ་བར་གཤེགས་པ་
འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་བསྒྱུར་
བ། བླ་ན་མེད་པ་ལྷ་དང་མི་རྣམས་ཀྱི་སྟོན་པ། སངས་ .

རྒྱུན་ཆགས་གསུམ་པ།
རྒྱས་བཅོམ་ལྡན་འདས་དཔལ་རྒྱལ་བ་ཤཱཀྱ་ཐུབ་པ་ལ་ཕྱག་
འཚལ་ལོ། །མཆོད་དོ་སྐྱབས་སུ་མཆིའོ། །གང་ཚེ་རྐང་
གཉིས་གཙོ་བོ་ཁྱོད་བལྟམས་ཚེ། །ས་ཆེན་འདི་ལ་གོམ་
པ་བདུན་བོར་ནས། །ང་ནི་འཇིག་རྟེན་འདི་ན་མཆོག་ཅེས་
གསུངས། །དེ་ཚེ་མཁས་པ་ཁྱོད་ལ་ཕྱག་འཚལ་ལོ། །རྣམ་
དག་སྐུ་མངའ་མཆོག་ཏུ་གཟུགས་བཟང་བ། །ཡེ་ཤེས་རྒྱ་
མཚོ་གསེར་གྱི་ལྷུན་པོ་འདྲ། །གྲགས་པ་འཇིག་རྟེན་གསུམ་
ན་ལྷམ་མེ་བ། །མགོན་པོ་མཆོག་བརྙེས་ཁྱོད་ལ་ཕྱག་འཚལ་
ལོ། །མཚན་མཆོག་ལྡན་པ་དྲི་མེད་ཟླ་བའི་ཞལ། །གསེར་
མདོག་འདྲ་བ་ཁྱོད་ལ་ཕྱག་འཚལ་ལོ། །རྡུལ་བྲལ་ཁྱོད་
འདྲ་སྲིད་པ་གསུམ་མ་འཆིས། །མཉམ་མེད་མཁྱེན་ཅན་
ཁྱོད་ལ་ཕྱག་འཚལ་ལོ། །མགོན་པོ་ཐུགས་རྗེ་ཆེ་ལྡན་པ།།
ཐམས་ཅད་མཁྱེན་པས་སྟོན་པ་པོ། །བསོད་ནམས་ཡོན་
ཏན་རྒྱ་མཚོ་ཞིང་། །དེ་བཞིན་གཤེགས་ལ་ཕྱག་འཚལ་
ལོ། །དག་པས་འདོད་ཆགས་བྲལ་བར་གྱུར། །དགེ་བས་
ངན་སོང་ལས་གྲོལ་ཞིང༌། །གཅིག་ཏུ་དོན་དམ་མཆོག་

བདག་བསྐྱེད་ཕྱོགས་བསྒྲིགས།
གྱུར་པ། །ཞི་གྱུར་ཆོས་ལ་ཕྱག་འཚལ་ལོ། །གྲོལ་ནས་
གྲོལ་བའི་ལམ་ཡང་སྟོན། །བསླབ་པ་དག་ལ་རབ་ཏུ་
གནས། །ཞིང་གི་དམ་པ་ཡོན་ཏན་ལྡན། །དགེ་འདུན་
ལ་ཡང་ཕྱག་འཚལ་ལོ། །སངས་རྒྱས་གཙོ་ལ་ཕྱག་འཚལ་
ལོ། །སྐྱོབ་པ་ཆོས་ལ་ཕྱག་འཚལ་ལོ། །དགེ་འདུན་ཆེ་
ལ་ཕྱག་འཚལ་ལོ། །གསུམ་ལ་རྟག་ཏུ་གུས་ཕྱག་འཚལ།།
ཕྱག་བྱར་འོས་པ་ཐམས་ཅད་ལ། །ཞིང་རྡུལ་ཀུན་གྱི་གྲངས་
སྙེད་ཀྱི། །ལུས་བཏུད་པ་ཡིས་རྣམ་ཀུན་ཏུ། །མཆོག་ཏུ་
དད་པས་ཕྱག་འཚལ་ལོ། ། སྐར་མ་རབ་རིབ་མར་མེ་དང་།།
སྒྱུ་མ་ཟིལ་པ་ཆུ་བུར་དང་། །རྨི་ལམ་གློག་དང་སྤྲིན་ལྟ་
བུ། །འདུས་བྱས་ཆོས་རྣམས་དེ་ལྟར་ལྟ། །བསོད་ནམས་
འདི་ཡིས་ཐམས་ཅད་གཟིགས་པ་ཡི། ། གོ་འཕང་ཐོབ་ནས་
སྐྱོན་གྱི་དགྲ་བཏུལ་ཏེ། །རྒ་དང་ན་དང་འཆི་བའི་རླབས་
འཁྲུག་པའི། །སྲིད་པའི་མཚོ་ལས་འགྲོ་བ་སྒྲོལ་བར་ཤོག།

རྟེན་འབྲེལ་བསྟོད་པ།
རྟེན་འབྲེལ་བསྟོད་པ་བཞུགས་སོ།།
༄༅། །གང་ཞིག་གཟིགས་ཤིང་གསུང་པ་ཡི། །མཁྱེན་
དང་སྟོན་པ་བླ་ན་མེད། །རྒྱལ་བ་རྟེན་ཅིང་འབྲེལ་བར་
འབྱུང་། །གཟིགས་ཤིང་འདོམས་པ་དེ་ལ་འདུད། །འཇིག་
རྟེན་རྒུད་པ་ཇི་སྙེད་པ། །དེ་ཡི་རྩ་བ་མ་རིག་སྟེ། །གང་
ཞིག་མཐོང་བས་དེ་ལྡོག་པ། །རྟེན་ཅིང་འབྲེལ་བར་འབྱུང་
བར་གསུངས། །དེ་ཚེ་བློ་དང་ལྡན་པ་ཡིས། །རྟེན་ཅིང་
འབྲེལ་བར་འབྱུང་བའི་ལམ། ། ཁྱོད་ཀྱི་བསྟན་པའི་གནད་
ཉིད་དུ། །ཇི་ལྟར་ཁོང་དུ་ཆུད་མི་འགྱུར། །དེ་ལྟ་ལགས་
ན་མགོན་ཁྱོད་ལ། །བསྟོད་པའི་སྒོར་ནི་སུ་ཞིག་གིས།།
བརྟེན་ནས་འབྱུང་བ་གསུང་པ་ལས། །ངོ་མཚར་གྱུར་པ་
ཅི་ཞིག་རྙེད། །གང་གང་རྐྱེན་ལ་རགས་ལས་པ། །དེ་
དེ་རང་བཞིན་གྱིས་སྟོང་ཞེས། །གསུང་པ་འདི་ལས་ཡ་
མཚན་པའི། ། ལེགས་འདོམས་ཚུལ་ནི་ཅི་ཞིག་ཡོད། །གང་
དུ་བཟུང་བས་བྱིས་པ་རྣམས། །མཐར་འཛིན་འཆིང་བ་

བདག་བསྐྱེད་ཕྱོགས་བསྒྲིགས།
བརྟན་བྱེད་པ། །དེ་ཉིད་མཁས་ལ་སྤྲོས་པ་ཡི། །དྲ་བ་
མ་ལུས་གཅོད་པའི་སྒོ། །བསྟན་འདི་གཞན་དུ་མ་མཐོང་
བས། ། སྟོན་པ་ཞེས་བྱ་ཁྱོད་ཉིད་དེ། ། ཝ་སྐྱེས་ལ་ནི་སེང་
གེ་བཞིན། ། མུ་སྟེགས་ཅན་ལའང་གཅམ་བུའི་ཚིག ། ཨེ་
མའོ་སྟོན་པ་ཨེ་མའོ་སྐྱབས། ། ཨེ་མའོ་སྨྲ་མཆོག་ཨེ་མའོ་
མགོན། །རྟེན་ཅིང་འབྲེལ་འབྱུང་ལེགས་གསུང་བའི། །སྟོན་
པ་དེ་ལ་བདག་ཕྱག་འཚལ། །ཕན་མཛད་ཁྱོད་ཀྱིས་འགྲོ་
བ་ལ། །སྨན་པའི་སླད་དུ་བཀའ་སྩལ་པ། །བསྟན་པའི་
སྙིང་པོ་སྟོང་པ་ཉིད། །ངེས་པའི་རྒྱུ་མཚན་ཟླ་མེད་པ། །རྟེན་
ཅིང་འབྲེལ་བར་འབྱུང་བའི་ཚུལ། །འགལ་བ་དང་ནི་མ་
གྲུབ་པར། །མཐོང་བ་འདི་ཡིས་ཁྱོད་ཀྱི་ལུགས།། ཇི་ལྟར་
ཁོང་དུ་ཆུད་པར་ནུས། །ཁྱོད་ནི་ནམ་ཞིག་སྟོང་པ་ཉིད།།
རྟེན་འབྱུང་དོན་དུ་མཐོང་བ་ན། །རང་བཞིན་གྱིས་ནི་སྟོང་
པ་དང་། ། བྱ་བྱེད་འཐད་པའང་མི་འགལ་ཞིང་། །དེ་
ལས་བཟློག་པར་མཐོང་བ་ན། ། སྟོང་ལ་བྱ་བ་མི་རུང་ཞིང་།།
བྱ་དང་བཅས་ལ་སྟོང་མེད་པས། །ཉམ་ངའི་གཡང་དུ་

རྟེན་འབྲེལ་བསྟོད་པ།
ལྷུང་བར་བཞེད། །དེ་ཕྱིར་ཁྱོད་ཀྱི་བསྟན་པ་ལ། །རྟེན་
འབྱུང་མཐོང་བ་ལེགས་པར་བསྔགས། །དེ་ཡང་ཀུན་ཏུ་
མེད་པ་དང་། །རང་བཞིན་གྱིས་ནི་ཡོད་པས་མིན། །ལྟོས་
མེད་ནམ་མཁའི་མེ་ཏོག་བཞིན། །དེས་ན་མ་བརྟེན་ཡོད་
མ་ཡིན། །ངོ་བོས་གྲུབ་ན་དེ་འགྲུབ་པ། །རྒྱུ་དང་རྐྱེན་
ལ་བལྟོས་པར་འགལ། །དེ་ཕྱིར་བརྟེན་ནས་འབྱུང་བ་ལས།།
མ་གཏོགས་ཆོས་འགའ་ཡོད་མིན་པས། །རང་བཞིན་གྱིས་
ནི་སྟོང་པ་ལས། ། མ་གཏོགས་ཆོས་འགའ་མེད་པར་
གསུངས། །རང་བཞིན་ལྡོག་པ་མེད་པའི་ཕྱིར། །ཆོས་
རྣམས་རང་བཞིན་འགའ་ཡོད་ན། ། མྱ་ངན་འདས་པ་མི་
རུང་ཞིང་། །སྤྲོས་ཀུན་ལྡོག་པ་མེད་པར་གསུངས། །དེ་
ཕྱིར་རང་བཞིན་རྣམ་བྲལ་ཞེས། །སེང་གེའི་སྒྲ་ཡིས་ཡང་
ཡང་དུ། །མཁས་པའི་ཚོགས་སུ་ལེགས་གསུངས་པ། །འདི་
ལ་སུ་ཡིས་འགོང་པར་ནུས། །རང་བཞིན་འགའ་ཡང་མེད་
པ་དང་། །འདི་ལ་བརྟེན་ནས་འདི་འབྱུང་བའི། །རྣམ་
གཞག་ཐམས་ཅད་འཐད་པ་གཉིས། ། མི་འགལ་འདུ་བ་

བདག་བསྐྱེད་ཕྱོགས་བསྒྲིགས།
སྨོས་ཅི་དགོས། །བརྟེན་ནས་འབྱུང་བའི་རྒྱུ་མཚན་གྱིས།།
མཐར་ལྟ་བ་ལ་མི་བརྟེན་ཞེས། །ལེགས་གསུངས་འདི་ནི་
མགོན་ཁྱོད་ཀྱི། །སྨྲ་བ་བླ་ན་མེད་པའི་རྒྱུ། །འདི་ཀུན་
ངོ་བོས་སྟོང་པ་དང་། །འདི་ལས་འདི་འབྲས་འབྱུང་བ་ཡི།།
ངེས་པ་གཉིས་པོ་ཕན་ཚུན་དུ། །གེགས་མེད་པར་ནི་གྲོགས་
བྱེད་པ། །འདི་ལས་ངོ་མཚར་གྱུར་པ་དང་། །འདི་ལས་
ཚུལ་འདིས་ཁྱོད་ལ་བསྟོད་ན་ནི
རྨད་དུ་བྱུང་བ་གང་། །
བསྟོད་པར་འགྱུར་གྱི་གཞན་དུ་མིན། །རྨོངས་པས་བྲན་
དུ་བཟུང་བ་ཡིས། །གང་ཞིག་ཁྱོད་དང་ཞེ་འགྲས་པ། །དེ་
ཡིས་རང་བཞིན་མེད་པའི་སྒྲ། །མི་བཟོད་གྱུར་ལ་མཚར་
ཅི་ཡོད། །ཁྱོད་ཀྱི་གསུང་གི་གཅེས་པའི་མཛོད། །བརྟེན་
། །སྟོང་ཉིད་ང་རོ་མི་
ནས་འབྱུང་བར་ཁས་བླངས་ནས
བཟོད་པ། །འདི་ལ་ཁོ་བོ་ངོ་མཚར་གྱུར། །རང་བཞིན་
མེད་ལ་བཀྲི་བའི་སྒོ། །བླ་མེད་རྟེན་ཅིང་འབྲེལ་འབྱུང་གི།
མིང་ཉིད་ཀྱིས་ནི་རང་བཞིན་དུ། །འཛིན་ན་ད་ཀོ་སྐྱེ་བོ་
འཕགས་མཆོག་རྣམས་ཀྱིས་ལེགས་བགྲོད་པའི
འདི། །
10

རྟེན་འབྲེལ་བསྟོད་པ།
འཇུག་ངོགས་ཟླ་དང་བྲལ་གྱུར་པ། །ཁྱོད་དགྱེས་གྱུར་པའི་
ལམ་བཟང་དེར། །ཐབས་གང་གིས་ནི་བཀྲི་བར་བྱ། །རང་
བཞིན་བཅོས་མིན་ལྟོས་མེད་དང་། །རྟེན་འབྲེལ་ལྟོས་དང་
བཅོས་མ་གཉིས། །ཇི་ལྟ་བུར་ན་གཞི་གཅིག་ལ། །མི་
འགལ་འདུ་བ་ཉིད་དུ་འགྱུར། །དེ་ཕྱིར་བརྟེན་ནས་འབྱུང་
བ་གང་། །རང་བཞིན་གྱིས་ནི་གདོད་མ་ནས། །རྣམ་པར་
དབེན་ཡང་དེར་སྣང་བས། །འདི་ཀུན་སྒྱུ་མ་བཞིན་དུ་
གསུངས། །ཁྱོད་ཀྱིས་ཇི་ལྟར་བསྟན་པ་ལ། །རྒོལ་བ་འགས་
ཀྱང་ཆོས་མཐུན་དུ། །གླགས་མི་རྙེད་པར་གསུངས་པ་ཡང་།།
འདི་ཉིད་ཀྱིས་ནི་ལེགས་པར་ཁུམས། །ཅི་སླད་ཅེ་ན་འདི་
བཤད་པས། །མཐོང་དང་མ་མཐོང་དངོས་པོ་ལ། །སྒྲོ་
འདོགས་པ་དང་སྐུར་འདེབས་ཀྱི། །གོ་སྐབས་རིང་དུ་མཛད་
ཕྱིར་རོ། །ཁྱོད་ཀྱི་སྨྲ་བ་ཟླ་མེད་པར། །མཐོང་བའི་རྒྱུ་
མཚན་རྟེན་འབྱུང་གི །ལམ་འདི་ཉིད་ཀྱིས་གསུང་གཞན་
ཡང་། །ཚད་མར་གྱུར་པར་ངེས་པ་སྐྱེ། །དོན་བཞིན་
གཟིགས་ནས་ལེགས་གསུངས་པ། ། ཁྱོད་ཀྱི་རྗེས་སུ་སློབ་

བདག་བསྐྱེད་ཕྱོགས་བསྒྲིགས།
པ་ལ། །རྒུད་པ་ཐམས་ཅད་རིང་དུ་གྱུར། །ཉེས་ཀུན་རྩ་
བ་ལྡོག་ཕྱིར་རོ། ། ཁྱོད་ཀྱི་བསྟན་ལས་ཕྱིར་ཕྱོགས་པས།།
ཡུན་རིང་ངལ་བ་བསྟེན་བྱས་ཀྱང་། །ཕྱི་ཕྱིར་སྐྱོན་རྣམས་
བོས་པ་བཞིན། །བདག་ཏུ་ལྟ་བ་བརྟན་ཕྱིར་རོ། །ཨེ་མའོ་
མཁས་པས་འདི་གཉིས་ཀྱི། །ཁྱད་པར་ཁོང་དུ་ཆུད་གྱུར་
པ། ། དེ་ཚེ་རྐང་གི་ཁོང་ནས་ནི། །ཁྱོད་ལ་ཅི་ཕྱིར་གུས་
མི་འགྱུར། །ཁྱོད་གསུང་དུ་མ་ཅི་ཞིག་སྨོས། ། ཆ་ཤས་
རེ་ཡི་དོན་ཙམ་ལའང་། །འོལ་སྤྱི་ཙམ་གྱི་ངེས་རྙེད་པ།།
དེ་ལའང་མཆོག་གི་བདེ་བ་སྟེར། །ཀྱི་ཧུད་བདག་བློ་རྨོངས་
པས་བཅོམ། །འདི་འདྲའི་ཡོན་ཏན་ཕུང་པོ་ལ། །རིང་
ནས་སྐྱབས་སུ་སོང་གྱུར་ཀྱང་། །ཡོན་ཏན་ཆ་ཙམ་མ་
འཚལ་ཏོ། །འོན་ཀྱང་འཆི་བདག་ཁར་ཕྱོགས་པའི། །སྲོག་
གི་རྒྱུན་ནི་མ་ནུབ་པར། །ཁྱོད་ལ་ཅུང་ཟད་ཡིད་ཆེས་པ།།
འདི་ཡང་སྐལ་བ་བཟང་སྙམ་བགྱིད། །སྟོན་པའི་ནང་ན་
རྟེན་འབྲེལ་སྟོན་པ་དང་། །ཤེས་རབ་ནང་ན་རྟེན་འབྲེལ་
ཤེས་པ་གཉིས། །འཇིག་རྟེན་དག་ན་རྒྱལ་བའི་དབང་པོ་
12

རྟེན་འབྲེལ་བསྟོད་པ།
བཞིན། །ཕུལ་བྱུང་ལེགས་པར་ཁྱོད་མཁྱེན་གཞན་གྱིས་
མིན། །ཁྱེད་ཀྱིས་ཇི་སྙེད་བཀའ་སྩལ་པ། །རྟེན་འབྲེལ་
ཉིད་ལས་བརྩམས་ཏེ་འཇུག །དེ་ཡང་མྱ་ངན་འདའ་ཕྱིར་
ཏེ། །ཞི་འགྱུར་མིན་མཛད་ཁྱོད་ལ་མེད། །ཀྱེ་མའོ་ཁྱོད་
ཀྱི་བསྟན་པ་ནི། །གང་གི་རྣ་བའི་ལམ་སོང་བ། །དེ་དག་
ཐམས་ཅད་ཞི་འགྱུར་ཕྱིར། ། ཁྱོད་བསྟན་འཛིན་པར་སུ་
མི་གུས། །ཕས་རྒོལ་མཐའ་དག་འཇོམས་པ་དང་། ། ལྟག་
འོག་འགལ་འདུས་སྟོང་པ་དང་། ། སྐྱེ་རྒུའི་དོན་གཉིས་སྟེར་
བྱེད་པ། །ལུགས་འདིར་ཁོ་བོ་སྤྲོ་བ་འཕེལ། །འདི་ཡི་
ཕྱིར་དུ་ཁྱོད་ཀྱིས་ནི། །ལ་ལར་སྐུ་དང་གཞན་དུ་སྲོག །སྡུག་
པའི་གཉེན་དང་ལོངས་སྤྱོད་ཚོགས། །གྲངས་མེད་བསྐལ་
པར་ཡང་ཡང་བཏང་། །གང་གི་ཡོན་ཏན་མཐོང་བ་ཡིས།།
ལྕགས་ཀྱུས་ཉ་ལ་ཇི་བཞིན་དུ། །ཉིད་ཀྱི་ཐུགས་དྲངས་ཆོས་
དེ་ནི། །ཁྱོད་ལས་མ་ཐོས་སྐལ་བ་ཞན། །དེ་ཡི་མྱ་ངན་
ཤུགས་ཀྱིས་ནི། །སྡུག་པའི་བུ་ལ་མ་ཡི་ཡིད། །རྗེས་སུ་
སོང་བ་ཇི་བཞིན་དུ། །བདག་གི་ཡིད་ནི་གཏོང་མི་བྱེད།།

བདག་བསྐྱེད་ཕྱོགས་བསྒྲིགས།
འདི་ལའང་ཁྱོད་གསུང་བསམ་པ་ན། །མཚན་དཔེའི་དཔལ་
གྱིས་རབ་ཏུ་འབར། །འོད་ཀྱི་དྲ་བས་ཡོངས་བསྐོར་བའི།།
སྟོན་པ་དེ་ཡི་ཚངས་དབྱངས་ཀྱིས། །འདི་ནི་འདི་ལྟར་
གསུངས་སྙམ་དུ། །ཡིད་ལ་ཐུབ་པའི་གཟུགས་བརྙན་ནི།།
ཤར་བ་ཙམ་ཡང་ཚ་བ་ཡིས། །གདུངས་ལ་ཟླ་ཟེར་བཞིན་
དུ་སྨན། །དེ་ལྟར་རྨད་དུ་བྱུང་བ་ཡི། །ལུགས་བཟང་དེ་
ཡང་མི་མཁས་པའི། །སྐྱེ་བོས་བལ་པ་ཛ་བཞིན་དུ། །རྣམ་
པ་ཀུན་ཏུ་འཛིངས་པར་བྱས། །ཚུལ་འདི་མཐོང་ནས་བདག་
གིས་ནི། །འབད་པ་དུ་མས་མཁས་པ་ཡི། །རྗེས་སུ་འབྲངས་
ནས་ཁྱོད་ཀྱི་ནི། །དགོངས་པ་ཡང་དང་ཡང་དུ་བཙལ།།
དེ་ཚེ་རང་གཞན་སྡེ་པ་ཡི། །གཞུང་མང་དག་ལ་སྦྱངས་
པ་ན། །ཕྱི་ཕྱིར་ཐེ་ཚོམ་དྲ་བ་ཡིས། །བདག་གི་ཡིད་ནི་
ཀུན་དུ་གདུངས། །ཁྱོད་ཀྱི་བླ་མེད་ཐེག་པའི་ཚུལ། །ཡོད་
དང་མེད་པའི་མཐའ་སྤངས་ཏེ། །ཇི་བཞིན་འགྲེལ་པར་
ལུང་བསྟན་པ། །ཀླུ་སྒྲུབ་གཞུང་ལུགས་ཀུནྡའི་ཚལ། །དྲི་
མེད་མཁྱེན་པའི་དཀྱིལ་འཁོར་རྒྱས། །གསུང་རབ་མཁའ་

རྟེན་འབྲེལ་བསྟོད་པ།
ལ་ཐོགས་མེད་རྒྱུ། །མཐར་འཛིན་སྙིང་གི་མུན་པ་སེལ།།
ལོག་སྨྲའི་རྒྱུ་སྐར་ཟིལ་གནོན་པ། །དཔལ་ལྡན་ཟླ་བའི་
ལེགས་བཤད་ཀྱི། །འོད་དཀར་ཕྲེང་བས་གསལ་བྱས་པ།།
བླ་མའི་དྲིན་གྱིས་མཐོང་བའི་ཚེ། །བདག་གི་ཡིད་ནི་ངལ་
གསོ་ཐོབ། །མཛད་པ་ཀུན་ལས་གསུང་གི་ནི། །མཛད་
པ་མཆོག་ཡིན་དེ་ཡང་ནི། །འདི་ཉིད་ཡིན་ཕྱིར་མཁས་
པ་ཡིས། །འདི་ལས་སངས་རྒྱས་རྗེས་དྲན་བྱོས། །སྟོན་
དེའི་རྗེས་སུ་རབ་ཏུ་བྱུང་གྱུར་ཏེ། །རྒྱལ་བའི་གསུང་ལ་
སྦྱངས་པ་མི་དམན་ཞིང་། །རྣལ་འབྱོར་སྤྱོད་ལ་བརྩོན་
པའི་དགེ་སློང་ཞིག །དྲང་སྲོང་ཆེན་པོ་དེ་ལ་དེ་ལྟར་གུས།།
སྟོན་པ་བླ་ན་མེད་པའི་བསྟན་པ་དང༌། །མཇལ་བ་འདི་
འདྲ་བླ་མའི་དྲིན་ཡིན་པས། །དགེ་བ་འདི་ཡང་འགྲོ་བ་མ་
ལུས་པ། །བཤེས་གཉེན་དམ་པས་འཛིན་པའི་རྒྱུ་རུ་བསྔོ།།
ཕན་མཛད་དེ་ཡི་བསྟན་པའང་སྲིད་པའི་མཐར། །ངན་
རྟོག་རླུང་གིས་རྣམ་པར་མི་གཡོ་ཞིང་། །བསྟན་པའི་ངང་
ཚུལ་ཤེས་ནས་སྟོན་པ་ལ། །ཡིད་ཆེས་རྙེད་པས་རྟག་ཏུ་

བདག་བསྐྱེད་ཕྱོགས་བསྒྲིགས།
གང་བར་ཤོག །བརྟེན་ནས་འབྱུང་བའི་དེ་ཉིད་གསལ་
མཛད་པ། །ཐུབ་པའི་ལུགས་བཟང་སྐྱེ་བ་ཐམས་ཅད་དུ།།
ལུས་དང་སྲོག་ཀྱང་བཏང་ནས་འཛིན་པ་ལ། །སྐད་ཅིག་
ཙམ་ཡང་ལྷོད་པར་མ་གྱུར་ཅིག །འདྲེན་པ་མཆོག་དེས་
དཀའ་བ་དཔག་མེད་ཀྱིས། །ནན་ཏན་སྙིང་པོར་མཛད་
ཐབས་གང་ཞིག་གིས་འཕེལ་བར་
ནས་བསྒྲུབ་པ་འདི། །
འགྱུར་སྙམ་པའི། །རྣམ་པར་དཔྱོད་པས་ཉིན་མཚན་འདའ་
བར་ཤོག །ལྷག་བསམ་དག་པས་ཚུལ་དེར་བརྩོན་པ་ན།།
ཚངས་དང་དབང་པོ་འཇིག་རྟེན་སྐྱོང་བ་དང་། །ལེགས་
ལྡན་ནག་པོ་ལ་སོགས་སྲུང་མས་ཀྱང་། །གཡེལ་བ་མེད་
པར་རྟག་ཏུ་གྲོགས་བྱེད་ཤོག །ཅེས་པ་འདི་ནི་རྗེ་ཙོང་ཁ་པ་བློ་བཟང་
གྲགས་པས་མཛད་པའོ།། །།

ཐུན་དྲུག་རྣལ་འབྱོར།
ཐུན་དྲུག་བླ་མའི་རྣལ་འབྱོར་བཞུགས་སོ།།
༄༅། ། ན་མོ་གུ་རུ་མཉྩ་གྷོ་ཥཱ་ཡ། རྡོ་རྗེ་འཆང་དབང་
དཔལ་ལྡན་བླ་མ་ཡི། །ཞབས་ཀྱི་པདྨོར་གུས་པས་ཕྱག་
བྱས་ཏེ། །དམ་ཚིག་སྡོམ་པ་དག་བྱེད་རྨད་བྱུང་ཐབས།།
རྒྱུད་དང་རྗེ་བཙུན་བླ་མའི་གསུང་བཞིན་བཤད། །དེ་ཡང་
རྒྱུད་སྡེ་གོང་མ་གཉིས་ཀྱི་དཀྱིལ་འཁོར་ཆེན་པོའི་དབང་བསྐུར་བ་ལེགས་པར་
ཐོབ་པའི་གང་ཟག་རང་རང་གི་ཇི་སྲིད་སྔགས་སྡོམ་རྒྱུད་ལ་ལྡན་པ་དེ་སྲིད་
དུ། རྩ་བ་དང་ཡན་ལག་གི་དམ་ཚིག་དང་སྡོམ་པ་རྣམས་ལ་ཉིན་ཞག་རེ་
རེའི་ནང་དུ་བསྔོ་བགྲང་བྱེད་ཅིང་། ཁྱད་པར་རིགས་ལྔའི་དམ་ཚིག་ཐུན་
དྲུག་ཏུ་བསྐྱང་དགོས་ཏེ། དེ་ལྟར་མ་བྱས་ན་ཁ་ན་མ་ཐོ་བ་སྦོམ་པོར་འགྱུར་
བའི་ཕྱིར་ཏེ། རྩེ་མོ་ལས། ཉིན་དང་མཚན་མོ་ལན་གསུམ་དུ། །ཉིན་རེ་
བཞིན་ནི་བཟླ་བར་བྱ། །གང་ཚེ་ཉམས་གྱུར་རྣལ་འབྱོར་པ། ། ཁ་ན་མ་ཐོ་
སྦོམ་པོར་གྱུར། །ཞེས་གསུངས་པའི་ཕྱིར། དེས་ན་བྱང་ཆུབ་སེམས་དཔའ་
གསང་སྔགས་ཀྱི་སྒོ་ནས་སྤྱད་པ་སྤྱོད་པར་འདོད་པ་རྣམས་ཀྱིས་ནི། བསྟེན་
པ་དང་བཟའ་བ་དང་། བསྲུང་བའི་དམ་ཚིག་རྣམས་རྡོ་རྗེ་འཆང་ཆེན་པོས་
གསུངས་པ་ལྟར་བསྟེན་དགོས་པས། དེ་དག་གི་ཆ་ཚང་བར་རྒྱས་པར། རྗེ་
ཐམས་ཅད་མཁྱེན་པས་བཀའ་སྩལ་བའི་རྩ་ལྟུང་རྣམ་བཤད་དང་། བླ་མ་
ལྔ་བཅུ་པའི་རྣམ་བཤད་དང་། རྣལ་འབྱོར་རོལ་པའི་དགའ་སྟོན། ཐུན་

བདག་བསྐྱེད་ཕྱོགས་བསྒྲིགས།
དྲུག་གི་རྣལ་འབྱོར་སོགས་སུ་བལྟ་བར་བྱ་ཞིང་། འདིར་ནི་དེ་དག་གི་དོན་
ལས་དང་པོ་རྣམས་ཀྱིས་ཐུན་དྲུག་ཏུ་ཉམས་སུ་ལེན་ཚུལ་ཁྱེར་བདེ་བའི་ཕྱིར་
ཚིགས་སུ་བཅད་པའི་སྒོ་ནས་བརྗོད་པར་བྱའོ།།
༈ སངས་རྒྱས་ཆོས་དང་ཚོགས་ཀྱི་མཆོག་རྣམས་ལ།།
བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གིས་
སྦྱིན་སོགས་བགྱིས་པའི་བསོད་ནམས་ཀྱིས། །འགྲོ་ལ་ཕན་
ཕྱིར་སངས་རྒྱས་འགྲུབ་པར་ཤོག །ཅེས་པ་ནི་སྐྱབས་འགྲོའི་བསླབ་
བྱར་ཉིན་ལན་གསུམ་མཚན་ལན་གསུམ་དུ་སྐྱབས་སུ་འགྲོ་དགོས་པར་གསུངས་
པ་དང་། རྣམ་སྣང་གི་དམ་ཚིག་སངས་རྒྱས་དང་། ཆོས་དང་། དགེ་འདུན་
ལ་སྐྱབས་སུ་འགྲོ་བ་གསུམ་འདིས་ཚང་། སེམས་ཅན་ཐམས་ཅད་
ཉེ་རིང་ཆགས་སྡང་དང་། །བྲལ་བར་བྱའོ་སྙམ་པ་བཏང་སྙོམས་
ཚད་མེད་དང་། མི་འཇིགས་པའི་སྦྱིན་པ་དང་། ནས་ཁྱད་པར་
འཕགས་པའི་བདེ་བ་ཐོབ། །པར་གྱུར་ཅིག་སྙམ་པ་བྱམས་པ་ཚད་
མེད་དང་། བྱམས་པའི་སྦྱིན་པ་སྟེ་རིན་འབྱུང་གི་དམ་ཚིག་གཉིས་འདིས་
ཚང་། བཟོད་དཀའི་སྡུག་བསྔལ་རྒྱ་མཚོ་ལས་བསྒྲལ་ཏེ།།
བར་བྱའོ་སྙམ་པ་སྙིང་རྗེ་ཚད་མེད་དང་། ཐར་པ་དམ་པའི་བདེ་དང་
འབྲལ་བར་མ་གྱུར། །གཅིག་སྙམ་པ་དགའ་བ་ཚད་མེད་དོ། །འགྲོ་
18

ཐུན་དྲུག་རྣལ་འབྱོར།
ཀུན་སྲིད་ཞིའི་འཇིགས་པ་ལས་སྒྲོལ་ཕྱིར། །རྫོགས་པའི་
བྱང་ཆུབ་ཐོབ་པར་འདོད་པའི་སེམས། །དེང་ནས་བཟུང་
སྟེ་སངས་རྒྱས་མ་ཐོབ་བར། །སྲོག་གི་ཕྱིར་ཡང་མི་བཏང་
བཟུང་བར་བགྱི། །སྙམ་པ་ནི་སྨོན་སེམས་ཆོ་གས་བཟུང་ཕྱིན་ཉིན་མཚན་
ཐུན་དྲུག་ཏུ་སེམས་བསྐྱེད་དགོས་པར་གསུངས་པའོ། །འཇུག་སྡོམ་ལེན་འདོད་
ན་མདུན་གྱི་སྐྱབས་ཡུལ་རྒྱལ་བ་སྲས་བཅས་ཀྱི་རྗེས་སུ་ཟློས་པར་མོས་ཏེ།
༈ བླ་མ་རྒྱལ་བ་སྲས་བཅས་རྣམས། །བདག་ལ་
དགོངས་པར་མཛད་དུ་གསོལ། །ཇི་ལྟར་སྔོན་གྱི་བདེ་
གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང་། །བྱང་
ཆུབ་སེམས་དཔའི་བསླབ་པ་ལ། །དེ་དག་རིམ་བཞིན་
གནས་པ་ལྟར། །བདག་ཀྱང་འགྲོ་ལ་ཕན་དོན་དུ། །བྱང་
ཆུབ་སེམས་ནི་བསྐྱེད་བགྱི་ཞིང་། །བྱང་ཆུབ་སེམས་དཔའི་
བསླབ་པ་ལ། །རིམ་པ་བཞིན་དུ་བསླབ་པར་བགྱི། །ཞེས་
ལན་གསུམ་གྱིས་འཇུག་སྡོམ་བླང་ལ་སྐྱབས་ཡུལ་བསྡུའོ།། དེང་དུས་
བདག་ཚེ་འབྲས་བུ་ཡོད། ། མི་ཡི་སྲིད་པ་ལེགས་པར་ཐོབ།།
དེ་རིང་སངས་རྒྱས་རིགས་སུ་སྐྱེས། །སངས་རྒྱས་སྲས་

བདག་བསྐྱེད་ཕྱོགས་བསྒྲིགས།
སུ་ད་གྱུར་ཏོ། །སྙམ་པ་ནི་སེམས་བསྐྱེད་ཀྱི་མཇུག་ཏུ་དགའ་བ་བསྒོམ་
པ་དང་། ད་ནི་བདག་གིས་ཅི་ནས་ཀྱང་། །རིགས་དང་མཐུན་
པའི་ལས་བརྩམས་ཏེ། ། སྐྱོན་མེད་བཙུན་པའི་རིགས་འདི་
ལ། །རྙོག་པར་མི་འགྱུར་དེ་ལྟར་བྱ། །སྙམ་པ་ནི་བག་ཡོད་
བསྒོམ་པ་སྟེ་འདི་གཉིས་ནི་སྨོན་སེམས་ཀྱི་བསླབ་བྱར་སེམས་བསྐྱེད་ཀྱི་ཕན་
ཡོན་ཐུན་དྲུག་ཏུ་བསམ་དགོས་པར་གསུང་བའོ།།
༈ མདུན་གྱི་ནམ་མཁར་ཡིད་འཕྲོག་རིན་ཆེན་ཁྲི། །ཆུ་
སྐྱེས་ཉི་ཟླ་རྒྱས་པའི་དཀྱིལ་འཁོར་སྟེང་། །རྩ་བའི་བླ་མ་
ཁྱབ་བདག་རྡོ་རྗེ་འཆང་། །སྐུ་མདོག་སྔོན་པོ་ཞལ་གཅིག་
ཕྱག་གཉིས་ཀྱིས། །རྡོར་དྲིལ་བཟུང་ནས་རང་འདྲའི་ཡུམ་
ལ་འཁྱུད། །མཚན་དཔེའི་གཟི་འབར་རིན་ཆེན་རྒྱན་མང་
འཛིན། །ཡིད་འཕྲོག་ལྷ་རྫས་གོས་ཀྱི་ན་བཟའ་ཅན། །དྲན་
པ་ཙམ་གྱིས་གདུང་བ་ཀུན་སེལ་ཅིང་། །སྐྱབས་མཆོག་མ་
ལུས་འདུས་པའི་བདག་ཉིད་དུ། །སྐྱིལ་ཀྲུང་ཚུལ་གྱིས་
བཞུགས་པའི་གནས་གསུམ་དུ། །ཡི་གེ་གསུམ་མཚན་ཧཱུཾ་
གི་འོད་ཟེར་གྱིས། །རང་བཞིན་གནས་ནས་བླ་མ་རྡོ་རྗེ་

ཐུན་དྲུག་རྣལ་འབྱོར།
འཆང་། །ཛཧཱུྃ་བཾ་ཧོ༔གཉིས་སུ་མེད་པར་གྱུར། །འདི་ནི་
མི་བསྐྱོད་པའི་དམ་ཚིག་སློབ་དཔོན་བཟུང་ཚུལ་ལོ།།
༈ གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་
ལ་འཆར་བ་གང་། །བླ་མ་རིན་ཆེན་ལྟ་བུ་ཡི། །རྡོ་རྗེ་
ཅན་ཞབས་པད་ལ་འདུད། །འདི་ནི་བྱང་སེམས་ཀྱི་ཉེས་བྱས་དང་
པོ་ལས་སེམས་བསྲུང་ཚུལ་དང༌། བླ་མ་ལྔ་བཅུ་པར་མཆོག་ཏུ་དད་པས་དུས་
གསུམ་དུ། །ཞེས་གསུངས་པ་ལྟར་ཕྱག་འཚལ་ཚུལ་ལོ།།
ཨོཾ་བཅོམ་ལྡན་དཔའ་བོའི་དབང་ཕྱུག་ལ་ཕྱག་འཚལ་ཧཾ་
ཧཱུྃ་ཕཊ། ༀ་བསྐལ་པ་ཆེན་པོའི་མེ་དང་མཉམ་པའི་འོད་
ཧཱུྃ་ཧཱུྃ་ཕཊ། ཨོཾ་རལ་པའི་ཅོད་པན་མི་བཟད་པ་དང་ལྡན་
ཧུཾ་ཧཱུྃ་ཕཊ། ཨོ་མཆེ་བ་རྣམ་པར་གཙིགས་པ་འཇིགས་པའི་
ཞལ་ཧཱུྃ་ཧཱུྃ་ཕཊ། ཨོ་སྟོང་ཕྲག་ཕྱག་ནི་འབར་བའི་འོད་ཟེར་
ཅན་ཧཱུྃ་ཧཱུྃ་ཕཊ། ཨོ་དགྲ་སྟ་ཞགས་གདེངས་མདུང་དང་
ཁ་ཊུ་འཛིན་ཧཱུྃ་ཧཱུྃ་ཕཊ། ཨོ་སྟག་གི་པགས་པའི་ན་བཟའ་
འཛིན་པ་ཅན་ཧཱུྃ་ཧཱུྃ་ཕཊ། ཨོཾ་སྐུ་ཆེན་དུད་ཁ་བགེགས་
མཐར་མཛད་ལ་འདུད་ཧཱུཾ་ཧཱུཾ་ཕཊ། ཨོཾ་བཅོམ་ལྡན་འདས་

བདག་བསྐྱེད་ཕྱོགས་བསྒྲིགས།
མ་རྡོ་རྗེ་ཕག་མོ་ལ་ཕྱག་འཚལ་ཧཱུྃ་ཧཱུྃ་ཕཊ། ༀ་འཕགས་
མ་རིག་མའི་དབང་ཕྱུག་ཁམས་གསུམ་གྱིས་མི་ཐུབ་ཧཾ་ཧཾ་
ཕཊ། ཨོ་འབྱུང་པོའི་འཇིགས་པ་ཐམས་ཅད་རྡོ་རྗེ་ཆེན་
པོས་འཇོམས་ཧཱུཾ་ཧཱུཾ་ཕཊ། ཨོ་རྡོ་རྗེ་གདན་བཞུགས་གཞན་
གྱིས་མི་ཐུབ་དབང་བྱེད་སྤྱན་ཧཱུཾ་ཧཱུཾ་ཕཊ། ཨོཾ་གཏུམ་མོ་ཁྲོ་
མོའི་གཟུགས་ཀྱིས་ཚངས་པ་སྐམས་པར་མཛད་ཧཱུྃ་ཧཱུྃ་ཕཊ།
ཨོ་བདུད་རྣམས་སྐྲག་ཅིང་སྐེམས་པས་གཞན་གྱི་ཕྱོགས་
ལས་རྒྱལ་ཧཱུྃ་ཧཱུྃ་ཕཊ། ཨོ་རྨུགས་བྱེད་རེངས་བྱེད་རྨོངས་
བྱེད་ཀུན་ལས་རྣམ་པར་རྒྱལ་ཧཱུྃ་ཧཱུྃ་ཕཊ། ཨོ་རྡོ་རྗེ་ཕག་
མོ་སྦྱོར་ཆེན་འདོད་དབང་མ་ལ་འདུད་ཧཾ་ཧཾ་ཕཊ། འདི་
ནི་མ་རྒྱུད་ཀྱི་དབང་ཐོབ་པ་རྣམས་ཀྱིས་ལྷ་དང་བླ་མ་ལ་རྐང་བརྒྱད་ཀྱིས་བསྟོད་
པ་བྱ་ཚུལ་ལོ།།
བདག་པོས་བཟུང་དང་མ་བཟུང་དང་། །དངོས་བཤམས་
ཡིད་ཀྱིས་སྤྲུལ་པ་ལས། །བྱུང་བ་ཕྱི་ནང་གསང་བ་ཡི། ། སྣ་
ཚོགས་མཆོད་སྤྲིན་རྒྱ་མཚོས་མཆོད། །འདི་ནི་དོན་གྲུབ་ཀྱི་
མཆོད་པའི་དམ་ཚིག་བསྐྱང་ཚུལ་ལོ། །བདག་གཞན་ལུས་ངག་ཡིད་

ཐུན་དྲུག་རྣལ་འབྱོར།
གསུམ་ལོངས་སྤྱོད་དུས་གསུམ་དགེ་ཚོགས་བཅས། ། རིན་
ཆེན་མཎྜལ་བཟང་པོ་ཀུན་བཟང་མཆོད་པའི་ཚོགས་བཅས་
པ། ། བློ་ཡིས་བླངས་ནས་བླ་མ་ཡི་དམ་དཀོན་མཆོག་གསུམ་
ལ་འབུལ། །ཐུགས་རྗེའི་དབང་གིས་བཞེས་ནས་བདག་
ལ་བྱིན་གྱིས་བརླབ་ཏུ་གསོ། །ཨི་དཾ་གུ་རུ་རཏྣ་མཎྜལ་ཀཾ་
ནི་རྩྭ་ཏ་ཡ་མི། འདི་ནི་བླ་མ་ལྔ་བཅུ་པར་བླ་མ་ལ་མཎྜལ་དུས་གསུམ་
དུ་འབུལ་བར་གསུངས་པའི་བསླབ་བྱའོ། །དུས་གསུམ་ཕྱོགས་བཅུའི་
བདེ་གཤེགས་མ་ལུས་པ། །གང་འདུལ་ཇི་བཞིན་ངུར་སྨྲིག་
རྣམ་རོལ་གྱིས། ། གྲངས་མེད་ཞིང་དུ་རྒྱལ་བའི་མཛད་པ་
ཅན། །བླ་མ་རིན་པོ་ཆེ་ལ་གསོལ་བ་འདེབས། །རྡོ་རྗེ་
འཆང་གིས་བློ་དམན་བསམ་པའི་ངོར། །རབ་འབྱམས་
རྒྱལ་བའི་འཁོར་ལོ་མཐའ་དག་ལས། ། ལྷག་པའི་ཞིང་གི་
དམ་པར་ལེགས་བསྔགས་པའི། ། བླ་མ་རིན་པོ་ཆེ་ལ་གསོལ་
བ་འདེབས། །འདིའི་ཚིགས་བཅད་སྔ་མ་ཡོན་ཏན་དྲན་ནས་དད་པ་བསྐྱེད་
པ་དང་། ཕྱི་མ་བཀའ་དྲིན་དྲན་ནས་གུས་པ་བསྐྱེད་པ་སྟེ་བཤེས་གཉེན་བསམ་
པས་བསྟེན་ཚུལ་ལོ། །མཆོག་དང་ཐུན་མོང་དངོས་གྲུབ་མ་ལུས་
23

བདག་བསྐྱེད་ཕྱོགས་བསྒྲིགས།
ཀུན། །མགོན་ཁྱོད་ཚུལ་བཞིན་བསྟེན་པའི་རྗེས་འགྲོ་བར།།
མཐོང་ནས་ལུས་དང་སྲོག་ཀྱང་ཡོངས་བཏང་སྟེ། ། ཁྱོད་
མཉེས་ཁོ་ན་སྒྲུབ་པར་བྱིན་གྱིས་རློབས། ། འདི་ནི་སྦྱོར་བས་
བསྟེན་ཚུལ་ཏེ་མདོར་ན་བསྟེན་པའི་ཕན་ཡོན་དང་། མ་བསྟེན་པའི་ཉེས་
དམིགས་དྲན་ནས་བསམ་སྦྱོར་གཉིས་ཀྱི་ཚུལ་བཞིན་བསྟེན་པ་དམ་བཅའ་བ་
ནི་བཤེས་གཉེན་བསྟེན་ཚུལ་དང་། བླ་མ་ལྔ་བཅུ་པའི་དམ་ཚིག་བསྲུང་ཚུལ་
གྱི་སྙིང་པོའོ། །དེ་ལྟར་གསོལ་བ་བཏབ་པས་བླ་མ་མཆོག །རང་
གི་སྤྱི་བོའི་གཙུག་ཏུ་ས་མཱ་ཛ ། །སླར་ཡང་དགྱེས་བཞིན་
རང་དང་རོ་གཅིག་གྱུར། །ཞེས་རང་ལ་སྟོང་ཉིད་ཀྱི་ངེས་པ་ཇི་ལྟར་
ཡོད་པ་གསལ་བཏབ་སྟེ་བདེན་སྟོང་ལ་ཅུང་ཟད་མཉམ་པར་འཇོག་པ་ནི་ངེས་
དོན་གྱི་བླ་མའི་རྣལ་འབྱོར་དང་། ཡེ་ཤེས་ཀྱི་ཚོགས་བསགས་པ་དང་། བསྲུང་
བའི་མཆོག་དང་། རྩ་ལྟུང་བཅུ་གཅིག་པ་བསྲུང་ཚུལ་ལོ། །བདག་ཉིད་
རྡོ་རྗེ་སེམས་དཔའི་ང་རྒྱལ་གྱིས། ། ལྷན་སྐྱེས་བདེ་ཆེན་
གསང་བའི་རྡོ་རྗེ་དང་། །རང་བཞིན་སྤྲོས་བྲལ་གསང་བའི་
གྷཎྜ་ཡི། །མཚོན་བྱེད་བཟུང་ནས་བཅོམ་ལྡན་འདས་མར་
འཁྱུད། ། པར་བསམ་པ་ནི་མི་བསྐྱོད་པའི་རྡོ་རྗེ་དང༌། དྲིལ་བུ་དང་། ཕྱག་
རྒྱའི་དམ་ཚིག་གསུམ་བསྲུང་ཚུལ་བླ་མེད་ལྟར་རོ། །བདག་གི་ལུས་དང་
24

ཐུན་དྲུག་རྣལ་འབྱོར།
དེ་བཞིན་ལོངས་སྤྱོད་དང་། །དུས་གསུམ་དགེ་ཚོགས་ཕུང་
པོ་ཅི་མཆིས་པ། ། མ་གྱུར་སེམས་ཅན་ཀུན་གྱི་དོན་གྱི་ཕྱིར།།
དེང་ནས་ཕངས་པ་མེད་པར་བཏང་བར་བྱ། །སྙམ་དུ་གཏོང་
སེམས་སྤེལ་བ་ནི་རྒྱལ་སྲས་ཀྱི་སྦྱིན་པའི་ཉམས་ལེན་དང་། ལུས་ལོངས་སྤྱོད་
གཏོང་བ་ཟང་ཟིང་གི་སྦྱིན་པ་དང་། དགེ་རྩ་གཏོང་བ་ཆོས་ཀྱི་སྦྱིན་པ་སྟེ་རིན་
འབྱུང་གི་དམ་ཚིག་ལྷག་མ་གཉིས་བསྲུང་ཚུལ་ལོ། །མཚམས་འདིར་ལོང་
བྱུང་ན་སོ་སོའི་མ་མཐའ་སྡོམ་གྱི་སྒོ་ནས་དམ་ཚིག་དང་སྡོམ་པ་རྣམས་ལ་བསྔོ་
བགྲང་བྱེད་གསུངས་པ་ལྟར་སྤྲོ་ན། དང་པོ་སོ་སོར་ཐར་པ་དགེ་སློང་གི་སྡོམ་
ལྡན་ཡིན་ན་བསྔོ་བགྲང་བྱ་བ་ནི།
༈ སོ་སོར་ཐར་པའི་ལྟུང་བ་སྡེ་ལྔ་ལས། །ཕམ་པ་བཞི་
དང་ལྷག་མ་བཅུ་གསུམ་དང་། །སྤང་ལྟུང་སུམ་ཅུ་འབའ་
ཞིག་དགུ་བཅུ་དང་། །སོར་བཤགས་བཞི་དང་ཉེས་བྱས་
བརྒྱ་བཅུ་གཉིས། །གཞན་ཡང་བཞིས་བསྡུས་ལྟུང་སོགས་
སྤོང་བར་བགྱི། །བྱང་སེམས་ཀྱི་རྩ་ལྟུང་བཅོ་བརྒྱད་ལ་བསྔོ་བགྲང་
བྱ་བ་ནི། ༈ བདག་བསྟོད་གཞན་སྨོད་ཆོས་ནོར་མི་སྟེར་
ཞིང་། །བཤགས་ཀྱང་མི་ཉན་ཐེག་ཆེན་སྤོང་བ་དང་།།
དཀོན་མཆོག་དཀོར་འཕྲོག་ཆོས་སྤོང་ངུར་སྨྲིག་འཕྲོག།

བདག་བསྐྱེད་ཕྱོགས་བསྒྲིགས།
མཚམས་མེད་ལྔ་དང་ལོག་ལྟ་གྲོང་སོགས་འཇོམས། །མ་
སྦྱངས་སྟོང་ཉིད་བསྟན་དང་རྫོགས་བྱང་ལྡོག །སོ་ཐར་
སྤོང་དང་ཉན་སྨོད་ཟབ་བརྫུན་སྨྲ། །མཆོག་གསུམ་དཀོར་
ལེན་ཁྲིམས་ངན་འཆའ་སེམས་གཏོང་། །ཉེས་དམིགས་
མི་བལྟ་སྤྱོད་འདོད་མ་ལོག་དང་། །དགའ་མགུ་ངོ་ཚ་ཁྲེལ་
མེད་ཀུན་དཀྲིས་བཞི། །ཚང་དགོས་བཅུ་དྲུག་མི་དགོས་
ལོག་ལྟ་དང་། །སེམས་འདོར་གཉིས་བཅས་རྩ་ལྟུང་བཅོ་
བརྒྱད་བསྲུང་། །སྔགས་ཀྱི་རྩ་ལྟུང་སོགས་ལ་བསྔོ་བགྲང་བྱ་བ་ནི།
༈ བླ་མར་བརྙས་སྨོད་བསླབ་བྱར་ཁྱད་གསོད་བྱེད།།
སྤུན་ལ་སྐྱོན་བརྗོད་འགྲོ་ལ་བྱམས་པ་སྤོང་། །སྨོན་འཇུག་
སེམས་གཏོང་མདོ་སྔགས་ཆོས་ལ་སྨོད། ། མ་སྨིན་གསང་
སྒྲོག་རང་གི་ཕུང་པོར་བརྙེས། ། སྟོང་པ་ཉིད་སྤོང་གདུག་
ཅན་མཛའ་བོར་བསྟེན། །ལྟ་བ་མ་དྲན་དད་ལྡན་སེམས་
སུན་འབྱིན། །དམ་ཚིག་མི་བསྟེན་བུད་མེད་སྨོད་པ་སྟེ།།
རྩ་ལྟུང་བཅུ་བཞི་སྲོག་དང་བསྡོས་ཏེ་བསྲུང་། །ཡན་ལག་
གི་དམ་ཚིག་ལ་བསྔོ་བགྲང་བྱ་བ་ནི། ༈ ཡན་ལག་རྩ་བཞི་ཆང་
26

ཐུན་དྲུག་རྣལ་འབྱོར།
དང་བྱ་མིན་སྤོང་། །དམ་པའི་མགོན་བསྟེན་གྲོགས་ལ་
བསྙེན་བཀུར་བྱ། །དགེ་བཅུ་སྐྱོང་ཞིང་ཐེག་ཆེན་ལས་ལྡོག་
རྒྱུ། །བརྙས་དང་འགོམ་སྤངས་དམ་ཚིག་མ་ལུས་བསྲུང་།།
སྦོམ་པོའི་ལྟུང་བའི་སྡོམ་ཚིག་ནི། །
༈ མཚན་ཉིད་མི་ལྡན་ཕྱག་རྒྱར་བསྟེན་དང་འདུ་ཤེས་
གསུམ་བྲལ་སྙོམས་འཇུག་བྱེད། །སྣོད་མི་རུང་ལ་གསང་
རྫས་སྟོན་དང་ཚོགས་འཁོར་དུས་སུ་འཐབ་རྩོད་བྱེད། །དད་
པས་འདྲི་ལ་ལན་ལོག་འདེབས་དང་ཉན་ཐོས་ནང་དུ་ཞག་
བདུན་གནས། །ཡང་དག་མིན་ཡང་རྣལ་འབྱོར་པར་རློམ་
དད་པ་མེད་ལ་དམ་ཆོས་སྟོན། །བསྙེན་སོགས་མ་དག་
དཀྱིལ་འཁོར་ལས་འཇུག་དགོས་མེད་སོ་བྱང་བསླབ་ལས་
འདས། །བླ་མ་ལྔ་བཅུའི་སྐབས་དང་འགལ་བའི་སྦོམ་པོ་
རྣམས་ཀྱང་ཚུལ་བཞིན་བསྲུང་། །མ་རྒྱུད་ནས་གསུངས་པའི་
ཐུན་མོང་མ་ཡིན་པའི་དམ་ཚིག་གི་སྡོམ་ནི། ༈ གཡོན་པའི་ཀུན་
སྤྱོད་མི་བརྙས་མཆོད། །མཚན་ལྡན་མིན་ལ་སྙོམས་འཇུག་
སྤང་། །སྦྱོར་ཚེ་ལྟ་དང་འབྲལ་མི་བྱ། །ཆགས་ལམ་ལ་

བདག་བསྐྱེད་ཕྱོགས་བསྒྲིགས།
མོས་འགྱུར་མེད་བྱ། །ཕྱག་རྒྱ་རྣམ་གཉིས་འདོར་མི་བྱ།།
ཕྱི་ནང་ཐབས་ལ་གཙོ་བོར་འབད། །ཀུན་མི་འབྱིན་ཚངས་
སྤྱོད་བསྟེན། །བྱང་སེམས་ལེན་ཚེ་སྐྱག་བྲོ་སྤང་། །དེ་
ལྟར་མ་ལྕོགས་སྐབས་མ་མཐའ་སྡོམ་པ་གསུམ་ག་ལ་དྲན་ཤེས་ཙམ་བསྟེན་
ཚུལ་ནི། །
༈ སོ་ཐར་བྱང་སེམས་རྡོ་རྗེ་ཐེག་པ་ཡི། །རྣམ་དག་
བཅས་པའི་བསླབ་པ་ཕྲ་མོ་ལས། །རྨི་ལམ་དུ་ཡང་འདའ་
བར་མི་བྱེད་པར། །རྒྱལ་བའི་བཀའ་བཞིན་བདག་གིས་
བསྒྲུབ་པར་བྱ། །སྙམ་པ་ནི་སྡོམ་པ་གསུམ་ག་ལ་དྲན་ཤེས་བསྟེན་ཚུལ་
མདོར་བསྡུས་དང༌། རྣམ་སྣང་གི་དམ་ཚིག་ཚུལ་ཁྲིམས་གསུམ་གྱིས་ཉེས་
སྤྱོད་སྡོམས་པ་དང་། དོན་གྲུབ་ཀྱི་དམ་པ་ཐམས་ཅད་དང་ལྡན་པ་རྣམས་
འདིས་འགྲུབ་བོ། །ཐེག་པ་གསུམ་དང་རྒྱུད་སྡེ་བཞིས་བསྡུས་
པའི། །ལུང་དང་རྟོགས་པའི་དམ་ཆོས་མ་ལུས་པ། །རྒྱལ་
བའི་དགོངས་པ་ཇི་བཞིན་ལེགས་བཟུང་སྟེ། །སྙམ་པ་ནི་སྔགས་
ཕྱོགས་ཀྱི་ཕྱིའི་ཆོས་བྱ་སྤྱོད་གཉིས་དང་། གསང་བའི་ཆོས་རྣལ་འབྱོར་རྒྱུད་
དང་བླ་མེད་གཉིས་དང་། མདོ་ཕྱོགས་ཀྱི་ཐེག་པ་གསུམ་འཛིན་པ་སྟེ་པདྨའི་
དམ་ཚིག་གསུམ་དང་། རྣམ་སྣང་གི་དགེ་བ་ཆོས་སྡུད་རྣམས་འདིས་འགྲུབ་
28

ཐུན་དྲུག་རྣལ་འབྱོར།
བོ། །གང་འཚམས་ཐབས་ཀྱིས་འགྲོ་བ་ཡོངས་སུ་སྒྲོལ།།
སྙམ་པ་ནི་རྣམ་སྣང་གི་སེམས་ཅན་དོན་བྱེད་ཀྱི་ཚུལ་ཁྲིམས་བསྲུང་ཚུལ་
ལོ། །དེ་ལྟར་ཐུན་དྲུག་གི་རྣལ་འབྱོར་ཉིན་ལན་གསུམ་མཚན་ལན་གསུམ་
དུ་བྱ་བར་གསུངས་པ་དཀྱུས་གཅིག་ཏུ་བྱ་བར་སྤྲོ་ན། །མན་ངག་ལུགས་
ཀྱི་འདོན་ལུགས་ནི། །
༈ སངས་རྒྱས་ཆོས་ཚོགས་ནས། ཁྱོད་མཉེས་ཁོ་ན་
སྒྲུབ་པར་བྱིན་གྱིས་རློབས། བར་ལན་གཅིག །དེ་ནས་སླར་ཡང་།
སངས་རྒྱས་ཆོས་ཚོགས་ནས། རྙོག་པར་མི་འགྱུར་དེ་ལྟར་བྱ།།
དེ་ནས། གང་གི་དྲིན་གྱིས་ནས། བྱིན་གྱིས་རློབས། བར།
སླར་ཡང་སངས་རྒྱས་ཆོས་ཚོགས་ནས། བྱིན་གྱིས་རློབས། །བར་དེ་བཞིན་
ལན་གཅིག རྗེས་མ་འདི་གཉིས་ལ་སངས་རྒྱས་ཆོས་ཚོགས་དང་། ཇི་ལྟར་
སྔོན་གྱི་རྣམས་ལན་རེ་ལས་མི་དགོས། བླ་མ་མདུན་དུ་བསྐྱེད་བསྐྱེད་པ་ཡིན་
པས། མདུན་གྱི་ནམ་མཁའ་ནས། གཉིས་སུ་མེད་པར་གྱུར། ཞེས་པའི་
བར་ཡང་མི་དགོས། རྐང་བརྒྱད་ཀྱང་དང་པོ་དེས་ཆོག དེ་ལྟར་གསོལ་
བ་བཏབ་པས་བླ་མ་མཆོག །རང་གི་སྤྱི་བོའི་གཙུག་ཏུ་ས་མཱ་ཛ༔ ཞེས་པ་
འདི་ཡང་ལན་གཅིག་གིས་ཆོག །སླར་ཡང་དགྱེས་བཞིན་ནས། ཡོངས་
སུ་སྒྲོལ། བར་ལན་གསུམ་དཀྱུས་ལྟར་ལ། སྡོམ་པ་སོ་སོའི་བསྔོ་བགྲང་
ལན་དང་པོ་ཉིད་ལས་མི་དགོས། དེ་ལྟར་བསྐྱར་བསྡམས་ལན་གསུམ་ལོགས་
ཇི་ལྟར་རིགས་པ་ཟིན་ནས་བསྔོ་སྨོན་བྱ་བ་ནི། ལྷ འདི་ལས་འོངས་
29

བདག་བསྐྱེད་ཕྱོགས་བསྒྲིགས།
པའི་རྣམ་དཀར་དགེ་བའི་མཐུས། །ཚེ་རབས་ཀུན་ཏུ་རྡོ་
རྗེ་འཆང་དབང་གིས། །བཅས་པའི་མཚམས་ལས་ནམ་
ཡང་མི་འདའ་བར། །རིམ་གཉིས་ལམ་གྱི་རིམ་པ་མཐར་
ཕྱིན་ཤོག །མདོར་ན་འདིས་མཚོན་རྣམ་དཀར་དགེ་བའི་
ཚོགས། །ཇི་སྙེད་བསགས་པ་དེ་ཡིས་མྱུར་དུ་བདག །ནོར་
བུའི་བང་མཛོད་ཤམྦྷ་ལར་སྐྱེས་ནས། ། བླ་མེད་ལམ་གྱི་
རིམ་པ་མཐར་ཕྱིན་ཤོག །སྐྱེ་བ་ཀུན་ཏུ་ཡང་དག་བླ་མ་
དང་། །འབྲལ་མེད་ཆོས་ཀྱི་དཔལ་ལ་ལོངས་སྤྱོད་ཅིང་།།
ས་དང་ལམ་གྱི་ཡོན་ཏན་རབ་རྫོགས་ནས། །རྡོ་རྗེ་འཆང་
གི་གོ་འཕང་མྱུར་ཐོབ་ཤོག །ཅེས་བསྔོ་སྨོན་གྱིས་རྗེས་འདེབས་བྱ།
མཁས་མཆོག་དངུལ་ཆུ་བའི་གསུང་དུ། ༈ བླ་མ་དཀོན་མཆོག་
གསུམ་ལ་སྐྱབས་སུ་མཆི། །རང་ཉིད་ལྷར་གསལ་རྡོར་
དྲིལ་བཟུང་ནས་མཆོད། །མདོ་སྔགས་ཆོས་བཟུང་ཉེས་
སྤྱོད་མཐའ་དག་སྡོམ། །དགེ་ཆོས་ཀུན་སྡུད་སྦྱིན་བཞིས་
འགྲོ་དོན་བྱེད། །ཅེས་པ་འདིས་མཚན་མོ་སོགས་སུ་ཐུན་དྲུག་གི་རྣལ་
འབྱོར་མདོར་བསྡུས་སུ་གོ་བཅད་ཆོག་པར་གསུངས་ཀྱང་། ཚིག་རྐང་གཅིག་
30

ཐུན་དྲུག་རྣལ་འབྱོར།
ལ་རིགས་ལྔའི་དམ་ཚིག་བཅུ་དགུ་ཚང་བ་སོགས་ཤིན་ཏུ་ངོ་མཚར་ཆེ་མོད།
བླ་མའི་རྣལ་འབྱོར་གྱི་གོ་བཅད་དུ་ཅུང་ཟད་མི་རུང་བ་ལྟར་སྣང་བས། དེས་
ན་ཐུན་དྲུག་རྣལ་འབྱོར་རྒྱས་པ་མི་ལྕོགས་པ་དང་། འདོན་སྒོམ་མི་ནུས་པའི་
བློ་དམན་དག་གིས་ཐུན་དྲུག་གི་རྣལ་འབྱོར་གྱི་གོ་བཅད་རུང་ཞིང་། ཤིན་
ཏུ་བསྡུས་པའི་ཚུལ་དུ་ཉམས་སུ་ལེན་ཚུལ་དངུལ་ཆུ་རྗེ་དྲུང་བློ་བཟང་བསྟན་
འཛིན་གྱིས་མཛད་པ་ནི་འདི་ལྟར། །
༈ དཀོན་མཆོག་གསུམ་ལ་སྙིང་ནས་སྐྱབས་སུ་མཆི།།
འགྲོ་ཀུན་གདུང་བསྒྲལ་གཏན་བདེར་འགོད་པར་བྱ། །དེའི་
སླད་རྫོགས་བྱང་འཐོབ་ཕྱིར་བྱང་ཆུབ་སེམས། །བསྐྱེད་
ནས་རྒྱལ་སྲས་སྤྱོད་ལ་བསླབ་པར་བགྱི། །མདུན་གྱི་ནམ་
མཁར་ཁྲི་པད་ཉི་ཟླའི་སྟེང་། །རྩ་བའི་བླ་མ་ཁྱབ་བདག་
རྡོ་རྗེ་འཆང་། །སྐུ་མདོག་སྔོན་པོ་རྡོར་དྲིལ་བཟུང་ནས་
ནི། །དབྱིངས་ཕྱུག་མར་འཁྱུད་ལྷན་སྐྱེས་བདེ་བས་རོལ།།
གནས་གསུམ་ཡི་གེ་གསུམ་མཚན་ཧཱུཾ་འོད་ཀྱིས། །ཡེ་ཤེས་
པ་རྣམས་སྤྱན་དྲངས་རོ་གཅིག་གྱུར། །རྡོ་རྗེ་ཅན་ཞབས་
པདྨོར་ཕྱག་འཚལ་ལོ། ། ཕྱི་ནང་གསང་བའི་མཆོད་སྤྲིན་
རྒྱ་མཚོས་མཆོད། །རི་གླིང་རིན་ཆེན་གཏེར་བུམ་ཉི་ཟླ་

བདག་བསྐྱེད་ཕྱོགས་བསྒྲིགས།
སོགས། །བླ་མེད་ཀུན་ཏུ་བཟང་པོའི་མཆོད་པ་འབུལ།།
མཆོག་དང་ཐུན་མོང་དངོས་གྲུབ་མ་ལུས་ཀུན། །མགོན་
ཁྱོད་ཚུལ་བཞིན་བསྟེན་པའི་རྗེས་འགྲོ་བར། །མཐོང་ནས་
ལུས་དང་སྲོག་ཀྱང་ཡོངས་བཏང་སྟེ། །ཁྱོད་མཉེས་ཁོ་ན་
སྒྲུབ་པར་བྱིན་གྱིས་རློབས། །དེ་ལྟར་གསོལ་བཏབ་བླ་མ་
སྤྱི་བོར་བྱོན། །རང་ལ་ཐིམ་པས་དབྱེར་མེད་རོ་གཅིག་
གྱུར། །བདག་ཉིད་རྡོ་རྗེ་སེམས་དཔའ་བཅོམ་ལྡན་མར།།
རྡོར་དྲིལ་བཟུང་འཁྱུད་ལྷན་སྐྱེས་བདེ་བས་རོལ། །གནས་
ལུས་ལོངས་སྤྱོད་དུས་གསུམ་དགེ་ཚོགས་རྣམས། །མ་
རྣམས་དོན་དུ་ཕངས་མེད་བཏང་བར་བྱ། ། སོ་ཐར་བྱང་
སེམས་གསང་སྔགས་རྣམ་གསུམ་གྱི། །བཅས་མཚམས་
སྲོག་གི་ཕྱིར་ཡང་འདོར་མི་བྱ། །ཐེག་གསུམ་རྒྱུད་སྡེ་བཞིས་
བསྡུས་ལུང་རྟོགས་ཆོས། །ལེགས་བཟུང་ཐབས་ཀྱིས་འགྲོ་
བ་ཡོངས་སུ་སྒྲོལ། །དགེ་འདིས་དུས་གསུམ་བདེ་གཤེགས་
སྲས་བཅས་ཀྱི། །མཛད་སྨོན་འགྲུབ་དང་དམ་ཆོས་འཛིན་
ཕྱིར་བསྔོ། །མཆོག་གསུམ་བྱིན་རླབས་རྟེན་འབྲེལ་མི་

བླ་མ་མཆོད་པ།
བསླུའི་མཐུས། །ལེགས་སྨོན་འགྲུབ་ནས་སངས་རྒྱས་མྱུར་
ཐོབ་ཤོག །ཅེས་པ་འདི་ཐུན་དྲུག་རྒྱས་པ་ལྟར་གྱི་དམ་ཚིག་གི་གནད་
རྣམས་ཚང་ཞིང་། ཚིག་ཉུང་། འཇུག་པ་བདེ་བས་འདི་ཉིད་ཉམས་སུ་བླང་
བར་བྱའོ། །
ཟབ་ལམ་བླ་མ་མཆོད་པའི་ཆོ་ག་བཞུགས་སོ།།
༄༅། །རྒྱ་གར་སྐད་དུ། །གུ་རུ་པཱུ་ཛ་སྱ་ཀལྤ་ནཱ་མ།
བོད་སྐད་དུ། །བླ་མ་མཆོད་པའི་ཆོ་ག་ཞེས་བྱ་བ་བཀའ་
དྲིན་མཉམ་མེད་བླ་མ་དམ་པ་རྣམས་ཀྱི་ཞབས་ལ་ཕྱག་
འཚལ་ཞིང་སྐྱབས་སུ་མཆིའོ། །བརྩེ་བ་ཆེན་པོས་དུས་དང་
གནས་སྐབས་ཐམས་ཅད་དུ་རྗེས་སུ་བཟུང་དུ་གསོལ། གང་
ལ་བརྟེན་ན་སྐུ་གསུམ་བདེ་བ་ཆེ། །ཐུན་མོང་དངོས་གྲུབ་
དང་བཅས་སྐད་ཅིག་ལ། །སྩོལ་མཛད་འདོད་དགུའི་
མཆོག་སྩོལ་ཡིད་བཞིན་ནོར། །རྡོ་རྗེ་ཅན་ཞབས་པདྨོར་
གུས་བཏུད་ནས། ། སྐལ་བཟང་སློབ་མའི་ཕན་བདེ་མ་ལུས་
པ། །སྒྲུབ་པའི་ཐབས་མཆོག་གཉིས་པ་དང་བྲལ་བ། །མདོ་

བདག་བསྐྱེད་ཕྱོགས་བསྒྲིགས།
རྒྱུད་དམ་པའི་མན་ངག་པད་ཚལ་ལས། །འོངས་པའི་མེ་
ཏོག་ཕྲེང་མཛེས་མགུལ་རྒྱན་སྤེལ། །དེ་ཡང་ཐར་འདོད་རྣམས་
ཀྱི་ཕུན་སུམ་ཚོགས་པ་ཐམས་ཅད་ཀྱི་གཞི་རྟེན། ལེགས་ཚོགས་མ་ལུས་པའི་
འབྱུང་གནས། མཆོག་དང་ཐུན་མོང་གི་དངོས་གྲུབ་མཐའ་ཡས་པ་ཀུན་གྱི་
རྩ་བ། ཐེག་པ་མཆོག་གི་རྣལ་འབྱོར་པ་རྣམས་ཀྱིས་ཉམས་སུ་བླང་བར་བྱ་
བའི་མན་ངག་མཐའ་དག་གི་གནད་བསྡུས་པ་ནི། རང་ལ་ལམ་ཕྱིན་ཅི་མ་
ལོག་པར་སྟོན་པའི་དགེ་བའི་བཤེས་གཉེན་ཚུལ་བཞིན་དུ་བསྟེན་པ་ལ་རག་
ལས་པ་ཡིན་ཏེ། བེའུ་བུམ་སྔོན་པོ་ལས། མན་ངག་ཐམས་ཅད་བསྡུས་པའི་
མགོ་ནི། བཤེས་གཉེན་དམ་པ་མི་བཏང་བ་ཡིན། དེ་ལས་དད་དང་བྱང་
ཆུབ་སེམས་སོགས། ཡོན་ཏན་ཀུན་འབྱུང་ཀུན་གྱི་གཏེར་ཡིན། ཅེས་གསུངས་
ཤིང་། རྗེ་ཐམས་ཅད་མཁྱེན་པས་ཀྱང་། དེ་ནས་འདི་ཕྱིའི་ལེགས་ཚོགས་
ཇི་སྙེད་པའི། །རྟེན་འབྲེལ་ལེགས་པར་འགྲིགས་པའི་རྩ་བ་ནི། །ལམ་སྟོན་
བཤེས་གཉེན་དམ་པ་འབད་པ་ཡིས། །བསམ་དང་སྦྱོར་བས་ཚུལ་བཞིན་
བསྟེན་པ་རུ། །མཐོང་ནས་སྲོག་གི་ཕྱིར་ཡང་མི་གཏོང་བར། །བཀའ་བཞིན་
སྒྲུབ་པའི་མཆོད་པས་མཉེས་པར་བྱེད། །རྣལ་འབྱོར་ངས་ཀྱང་ཉམས་ལེན་
དེ་ལྟར་བྱས། །ཐར་འདོད་ཁྱེད་ཀྱང་དེ་བཞིན་བསྐྱང་འཚལ་ལོ། །ཞེས་
དང་། འཇིག་རྟེན་འཇིག་རྟེན་འདས་པའི་དགེ་ལེགས་ཀྱི། །ཡོན་ཏན་ཀུན་
གྱི་རྩ་བ་དྲིན་ཅན་རྗེ། །ཞེས་གསུངས་ཤིང་། བླ་མ་ལྔ་བཅུ་པ་ལས་ཀྱང་།
དངོས་གྲུབ་སློབ་དཔོན་རྗེས་འབྲང་ཞེས། །རྡོ་རྗེ་འཛིན་པ་ཉིད་གསུངས་པར།།
ཤེས་ནས་དངོས་པོ་ཐམས་ཅད་ཀྱིས། ། བླ་མ་ཡོངས་སུ་མཉེས་པར་བྱ། །ཞེས་
34

བླ་མ་མཆོད་པ།
དང་། ཡོན་ཏན་རིན་པོ་ཆེ་སྡུད་པ་ལས་ཀྱང་། སློབ་མ་བཟང་པོ་བླ་མར་
གུས་ལྡན་དེ་དག་གིས། །བླ་མ་མཁས་པ་རྣམས་ལ་རྟག་ཏུ་བསྟེན་པར་བྱ།།
ཅི་ཕྱིར་ཞེ་ན་མཁས་པའི་ཡོན་ཏན་དེ་ལས་འབྱུང་། །དེ་དག་ཤེས་རབ་ཕ་
རོལ་ཕྱིན་པ་རྗེས་སུ་སྟོན། །སངས་རྒྱས་ཆོས་རྣམས་དགེ་བའི་བཤེས་ལ་བརྟེན་
ཏོ་ཞེས། །ཡོན་ཏན་ཀུན་གྱི་མཆོག་མངའ་རྒྱལ་བ་དེ་སྐད་གསུངས། །ཞེས་
གསུངས་པའི་ཕྱིར། དེ་བས་ན་སློབ་མའི་ཚོགས་གསོག་པ་དང་སྒྲིབ་པ་སྦྱོང་
བའི་ཞིང་དུ་སངས་རྒྱས་ཐམས་ཅད་ལས་ཀྱང་རྡོ་རྗེ་སློབ་དཔོན་ལྷག་སྟེ། སྡོམ་
འབྱུང་ལས། འདི་ནི་རང་བྱུང་བཅོམ་ལྡན་འདས། ། ལྷག་པའི་ལྷ་ནི་གཅིག་
པུ་ཉིད། །མན་ངག་རབ་ཏུ་སྟེར་བའི་ཕྱིར། །རྡོ་རྗེ་སློབ་དཔོན་དེ་བས་ལྷག།
ཅེས་གསུངས་སོ། ། རྒྱུ་མཚན་དེ་ལྟར་ན། ལམ་གྱི་གནད་ཚང་བའི་བླ་མའི་
རྣལ་འབྱོར་བསྒོམ་པ་ནི་དལ་འབྱོར་ལ་སྙིང་པོ་ལེན་པའི་ཐབས་མཆོག་ཏུ་གྱུར་
པ་ཡིན་པས་འདི་ལྟར་ཉམས་སུ་བླང་བར་བྱའོ། །དེ་ཡང་དགེ་སེམས་ཁྱད་
པར་ཅན་གྱི་ངང་ནས། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་
སྔོན་དུ་བཏང་ནས། བདག་ཉིད་གསང་བདེ་འཇིགས་གསུམ་སོགས་ལྷག་
པའི་ལྷ་གང་རུང་གི་རྣལ་འབྱོར་དང་ལྡན་པའི་སྐུ་ལས་འོད་ཟེར་འཕྲོས། སྣོད་
བཅུད་ཐམས་ཅད་ཀྱི་མ་དག་པ་སྦྱངས། སྣོད་ཐམས་ཅད་གཞལ་ཡས་ཁང་
དང༌། བཅུད་ཐམས་ཅད་ལྷ་དང་ལྷ་མོའི་རང་བཞིན་གྱི་དག་པར་རབ་འབྱམས་
འབའ་ཞིག་ཏུ་བསམ། ཞེས་གསུངས་པ་ལྟར་སྐྱབས་འགྲོ་སེམས་བསྐྱེད་མཁས་
གྲུབ་སངས་རྒྱས་ཡེ་ཤེས་ཀྱི་གསུང་འདོན་རྒྱུན་ལྟར་བྱ་བ་ནི།
35

བདག་བསྐྱེད་ཕྱོགས་བསྒྲིགས།
བདེ་ཆེན་ངང་ལས་རང་ཉིད་བླ་མ་ལྷ། །གང་དེར་
གསལ་བའི་སྐུ་ལས་འོད་ཟེར་ཚོགས། །ཕྱོགས་བཅུར་
འཕྲོས་པས་སྣོད་བཅུད་བྱིན་བརླབས་པས། །དག་པ་རབ་
འབྱམས་འབའ་ཞིག་ཡོན་ཏན་གྱི། །བཀོད་པའི་ཁྱད་པར་
ཕུན་སུམ་ཚོགས་པར་གྱུར། །རབ་དཀར་དགེ་སེམས་ཆེན་
པོའི་ངང་ཉིད་ནས། །བདག་དང་མཁའ་མཉམ་མ་རྒན་
སེམས་ཅན་རྣམས། །དེང་ནས་ཇི་སྲིད་བྱང་ཆུབ་སྙིང་པོའི་
བར། །བླ་མ་དཀོན་མཆོག་གསུམ་ལ་སྐྱབས་སུ་འགྲོ། །ན་
མོ་གུ་རུ་བྷྱ༔ ན་མོ་བུདྡྷ་ཡ། ན་མོ་དྷརྨཱ་ཡ། ན་མོ་སངྒཱ་
ཡ། མ་སེམས་ཅན་ཀུན་གྱི་དོན་གྱི་ཕྱིར། །བདག་ཉིད་
བླ་མ་ལྷར་གྱུར་ནས། །སེམས་ཅན་ཐམས་ཅད་བླ་མ་ལྷའི།།
གོ་འཕང་མཆོག་ལ་འགོད་པར་བྱ། །མ་སེམས་ཅན་ཐམས་
ཅད་ཀྱི་དོན་དུ་བདག་གི་ཚེ་འདི་ཉིད་ལ་མྱུར་བ་མྱུར་བར་
གདོད་མའི་སངས་རྒྱས་བླ་མ་ལྷའི་གོ་འཕང་མངོན་དུ་བྱས།
མ་སེམས་ཅན་ཐམས་ཅད་སྡུག་བསྔལ་ལས་བསྒྲལ། བདེ་
ཆེན་སངས་རྒྱས་ཀྱི་ས་ལ་འགོད་པར་བྱ། དེའི་ཕྱིར་དུ་

བླ་མ་མཆོད་པ།
ལམ་ཟབ་མོ་བླ་མ་ལྷའི་རྣལ་འབྱོར་ཉམས་སུ་བླང་བར་
ནང་མཆོད་དང་མཆོད་རྫས་རྣམས་བླ་མེད་ཀྱི་ཆོ་ག་གང་ཡང་
བགྱིའོ། །
རུང་བ་ལྟར་བྱིན་རླབས་བྱ་བའམ། མདོར་བསྡུ་ན། ཨོཾ་ཨཱཿཧཾ། ལན་
གསུམ་བརྗོད་པས། ངོ་བོ་ཡེ་ཤེས་ལ་རྣམ་པ་ནང་མཆོད་དང་
མཆོད་རྫས་སོ་སོའི་རྣམ་པ་བྱེད་ལས་དབང་པོ་དྲུག་གི་སྤྱོད་
ཡུལ་དུ་བདེ་སྟོང་གི་ཡེ་ཤེས་ཁྱད་པར་ཅན་བསྐྱེད་པས་ས་
དང་བར་སྣང་ནམ་མཁའི་ཁྱོན་ཐམས་ཅད་ཡོངས་སུ་ཁྱབ་
པའི་ཕྱི་ནང་གསང་བའི་མཆོད་སྤྲིན་དམ་རྫས་སྤྱན་གཟིགས་
བསམ་གྱིས་མི་ཁྱབ་པས་གང་བར་གྱུར་བར་བསམ་ལ། དངོས་
གཞི་ནི་ཚིགས་སུ་བཅད་པའི་སྒོ་ནས་བརྗོད་ན་འཇུག་པ་བདེ་བས་ཡིད་མ་
ཡེངས་པར་འདི་ལྟར་འདོན་ཞིང་། དོན་བསྒོམས་ལ་ཉམས་སུ་བླང་བར་བྱའོ།།
བདེ་སྟོང་དབྱེར་མེད་ལྷ་ལམ་ཡངས་པར་ཀུན་བཟང་
མཆོད་སྤྲིན་འཁྲིགས་པའི་དབུས། ། ལོ་མ་མེ་ཏོག་འབྲས་
བུས་ཡོངས་མཛེས་འདོད་དགུའི་དཔག་བསམ་ལྗོན་པའི་
རྩེར། །གདོང་ལྔ་འབར་བའི་རིན་ཆེན་ཁྲི་སྟེང་ཆུ་སྐྱེས་
ཉི་ཟླ་རྒྱས་པའི་སྟེང་། །བཀའ་དྲིན་གསུམ་ལྡན་རྩ་བའི་
37

བདག་བསྐྱེད་ཕྱོགས་བསྒྲིགས།
བླ་མ་སངས་རྒྱས་ཀུན་གྱི་ངོ་བོ་ཉིད། །རྣམ་པ་ངུར་སྨྲིག་
འཛིན་པའི་དགེ་སློང་ཞལ་གཅིག་ཕྱག་གཉིས་འཛུམ་དཀར་
འཕྲོ། །ཕྱག་གཡས་ཆོས་འཆད་གཡོན་པ་མཉམ་བཞག་
བདུད་རྩིས་གང་བའི་ལྷུང་བཟེད་བསྣམས། །གུར་གུམ་
མདངས་ལྡན་ཆོས་གོས་གསུམ་གསོལ་གསེར་མདོག་པཎ་
ཞས་དབུ་ལ་མཛེས། །ཡང་ན། སངས་རྒྱས་ཀུན་གྱི་ངོ་བོ་ཉིད། །ཅེས་
པའི་མཚམས་ནས། རྣམ་པ། ཐུགས་ཀར་ཁྱབ་བདག་རྡོ་རྗེ་འཆང་
དབང་ཞལ་གཅིག་ཕྱག་གཉིས་སྐུ་མདོག་སྔོ། །རྡོར་དྲིལ་
བཟུང་ནས་དབྱིངས་ཕྱུག་མར་འཁྱུད་ལྷན་སྐྱེས་བདེ་སྟོང་
རོལ་པས་དགྱེས། །རྣམ་མང་རིན་ཆེན་རྒྱན་གྱིས་སྤྲས་
ཤིང་ལྷ་རྫས་དར་གྱི་ན་བཟས་ཀླུབས། །ཞེས་པ་བློ་དང་བསྟུན་
ནས་སྦྱོར། དེ་གཉིས་གང་བྱས་ཀྱང་ཚིག་གི་འཕྲོ་ནས་འདི་ལྟར། མཚན་
དཔེའི་རྒྱན་ལྡན་འོད་ཟེར་སྟོང་འབར་འཇའ་ཚོན་སྣ་ལྔས་
བསྐོར་བའི་དབུས། །རྡོ་རྗེ་སྐྱིལ་ཀྲུང་ཚུལ་གྱིས་བཞུགས་
པའི་ཕུང་པོ་རྣམ་དག་བདེ་གཤེགས་ལྔ། །ཁམས་བཞི་ཡུམ་
བཞི་སྐྱེ་མཆེད་རྩ་རྒྱུས་ཚིགས་རྣམས་བྱང་ཆུབ་སེམས་
38

བླ་མ་མཆོད་པ།
དཔའ་དངོས། །བ་སྤུ་དགྲ་བཅོམ་ཉི་ཁྲི་ཆིག་སྟོང་ཡན་
ལག་ཁྲོ་བོའི་དབང་པོ་ཉིད། །འོད་ཟེར་ཕྱོགས་སྐྱོང་གནོད་
སྦྱིན་གསང་བ་འཇིག་རྟེན་པ་རྣམས་ཞབས་ཀྱི་གདན། །མཐའ་
བསྐོར་རིམ་བཞིན་དངོས་བརྒྱུད་བླ་མ་ཡི་དམ་དཀྱིལ་
འཁོར་ལྷ་ཚོགས་དང་། །སངས་རྒྱས་བྱང་སེམས་དཔའ་
བོ་མཁའ་འགྲོ་བསྟན་སྲུང་རྒྱ་མཚོས་བསྐོར་ནས་བཞུགས།།
དེ་དག་སྒོ་གསུམ་རྡོ་རྗེ་གསུམ་མཚན་ཧཱུཾ་ཡིག་འོད་ཟེར་
ལྕགས་ཀྱུ་ཡིས། །རང་བཞིན་གནས་ནས་ཡེ་ཤེས་པ་རྣམས་
སྤྱན་དྲངས་དབྱེར་མེད་བརྟན་པར་གྱུར། །ཕུན་ཚོགས་
བདེ་ལེགས་འབྱུང་གནས་དུས་གསུམ་གྱི། ། རྩ་བརྒྱུད་བླ་
མ་ཡི་དམ་དཀོན་མཆོག་གསུམ། །དཔའ་བོ་མཁའ་འགྲོ་
ཆོས་སྐྱོང་སྲུང་ཚོགས་བཅས། །ཐུགས་རྗེའི་དབང་གིས་
འདིར་གཤེགས་བརྟན་པར་བཞུགས། །ཆོས་རྣམས་རང་
བཞིན་འགྲོ་འོང་ཀུན་བྲལ་ཡང་། །སྣ་ཚོགས་གདུལ་བྱའི་
བསམ་པ་ཇི་བཞིན་དུ། །ཅིར་ཡང་འཆར་བའི་མཁྱེན་
བརྩེའི་འཕྲིན་ལས་ཅན། །སྐྱབས་མགོན་དམ་པ་འཁོར་

བདག་བསྐྱེད་ཕྱོགས་བསྒྲིགས།
བཅས་གཤེགས་སུ་གསོལ། ། ༀ་གུ་རུ་བུདྡྷ་བོ་དྷི་སཏཱ་དྷརྨ་
པཱ་ལ་ས་པ་རི་ཝཱ་ར་ཨེ་ཧྱ་ཧི། ཛཧཱུྃ་བཾ་ཧོ༔ ཡེ་ཤེས་པ་
རྣམས་དམ་ཚིག་པ་དང་གཉིས་སུ་མེད་པར་གྱུར། དེ་ལྟ་བུའི་
ཚུལ་གྱིས་བླ་མ་དང་རྡོ་རྗེ་འཆང་དབྱེར་མེད་དུ་ལྟ་བ་ནི། རྒྱུད་མང་པོའི་དགོངས་
པ་ལྟར་བླ་མ་ལྔ་བཅུ་པར། སློབ་དཔོན་དང་ནི་རྡོ་རྗེ་འཛིན། ། ཐ་དད་པར་
ནི་མི་བརྟག་གོ །ཞེས་གསུངས་པ་ལྟར་ཡིན་ལ། དེའི་ཕུང་སོགས་ལྔ་རིགས་
ལྔ་སོགས་སུ་བསྒོམ་པ་ནི་རྒྱུད་ནི་རྒྱུད་རྡོ་རྗེ་ཕྲེང་བ་ལས། རྡོ་རྗེ་སློབ་དཔོན་
ལུས་འདི་ལ། །རྒྱལ་བའི་སྐུ་ནི་རིམ་བཞིན་གནས། །ཞེས་སོགས་གསུངས་
པའི་དོན་ཡིན་པ་ལྟར། ཚོགས་ཞིང་གསལ་བཏབ། ཡེ་ཤེས་པ་དགུག་གཞུག
སྐྱབས་གསུམ་ཀུན་འདུས་པའི་བདག་ཉིད་དུ་མོས་པ་དུང་དུང་བ་བྱ། དེ་ནས་
མགོན་པོ་ཀླུ་སྒྲུབ་ཀྱི་རིམ་ལྔར། མཆོད་པ་ཐམས་ཅད་ཡོངས་སྤངས་ནས།།
བླ་མ་མཆོད་པ་ཡང་དག་བརྩམ། །དེ་མཉེས་པས་ནི་ཀུན་མཁྱེན་གྱི། ། ཡེ་
ཤེས་མཆོག་ནི་ཐོབ་པར་འགྱུར། །ཞེས་སངས་རྒྱས་བྱང་སེམས་གཞན་ཐམས་
ཅད་མཆོད་པ་ལས། བླ་མ་མཆོད་པ་དོན་ཆེ་བར་གསུངས་པ་ལ་ངེས་ཤེས་
དྲངས་ནས། ཡན་ལག་བདུན་པ་འབུལ་བ་ལ་ཐོག་མར་ཕྱག་འཚལ་བ་ནི།
གང་གི་ཐུགས་རྗེས་བདེ་བ་ཆེན་པོའི་དབྱིངས། ། སྐུ་
གསུམ་གོ་འཕང་མཆོག་ཀྱང་སྐད་ཅིག་ལ། །སྩོལ་མཛད་
བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པདྨོར་ཕྱག་
འཚལ་ལོ། །རབ་འབྱམས་རྒྱལ་བ་ཀུན་གྱི་ཡེ་ཤེས་ནི།།
40

བླ་མ་མཆོད་པ།
གང་འདུལ་ཅིར་ཡང་འཆར་བའི་ཐབས་མཁས་མཆོག།
ངུར་སྨྲིག་འཛིན་པའི་གར་གྱིས་རྣམ་རོལ་པ། །སྐྱབས་
མགོན་དམ་པའི་ཞབས་ལ་ཕྱག་འཚལ་ལོ། །ཉེས་ཀུན་
བག་ཆགས་བཅས་པ་དྲུངས་ཕྱུང་ཞིང་། །དཔག་མེད་ཡོན་
ཏན་རིན་ཆེན་ཚོགས་ཀྱི་གཏེར། །ཕན་བདེ་མ་ལུས་འབྱུང་
བའི་སྒོ་གཅིག་པུ། །རྗེ་བཙུན་བླ་མའི་ཞབས་ལ་ཕྱག་འཚལ་
ལོ། །ལྷར་བཅས་སྟོན་པ་སངས་རྒྱས་ཀུན་གྱི་དངོས།།
བརྒྱད་ཁྲི་བཞི་སྟོང་དམ་ཆོས་འབྱུང་བའི་གནས། །འཕགས་
ཚོགས་ཀུན་གྱི་དབུས་ན་ལྷང་ངེ་བ། །དྲིན་ཅན་བླ་མ་རྣམས་
ལ་ཕྱག་འཚལ་ལོ། །དུས་གསུམ་ཕྱོགས་བཅུར་བཞུགས་
པའི་བླ་མ་དང་། །རིན་ཆེན་མཆོག་གསུམ་ཕྱག་འོས་ཐམས་
ཅད་ལ། །དད་ཅིང་མོས་པས་བསྟོད་དབྱངས་རྒྱ་མཚོར་
བཅས། །ཞིང་རྡུལ་མཉམ་པའི་ལུས་སྤྲུལ་ཕྱག་འཚལ་ལོ།།
ཞེས་སྒོ་གསུམ་གུས་པས་ཕྱག་བྱས་ནས། མཆོད་པ་འབུལ་བ་ནི། མཆོད་
པའི་འཁོར་གསུམ་པོ་རྣམ་པར་མི་རྟོག་པ་བདེ་སྟོང་དབྱེར་མེད་ཀྱི་བདག་ཉིད་
དུ་རྒྱས་བཏབ་ནས་འབུལ་བ་ནི།།

བདག་བསྐྱེད་ཕྱོགས་བསྒྲིགས།
སྐྱབས་མགོན་རྗེ་བཙུན་བླ་མ་འཁོར་བཅས་ལ། ། སྣ་
ཚོགས་མཆོད་སྤྲིན་རྒྱ་མཚོ་འབུལ་བ་ནི། །བཀོད་ལེགས་
རིན་ཆེན་འོད་འབར་སྣོད་ཡངས་ལས། །དག་བྱེད་བདུད་
རྩིའི་ཆུ་བཞི་དལ་གྱིས་འབབ། ། སྡོང་པོ་སིལ་མ་ཕྲེང་བ་
སྤེལ་ལེགས་པ། །མཛེས་པའི་མེ་ཏོག་ས་དང་བར་སྣང་
གང་། །དྲི་ཞིམ་སྤོས་ཀྱི་དུད་པ་བཻཌཱུརྱའི། །དབྱར་སྐྱེས་
སྔོན་པོའི་སྤྲིན་གྱིས་ལྷ་ལམ་འཁྲིགས། ། ཉི་ཟླ་ནོར་བུ་རབ་
འབར་སྒྲོན་མེའི་ཚོགས། །སྟོང་གསུམ་མུན་སེལ་འོད་ཟེར་
རྩེ་དགའ་རྒོད། །ག་བུར་ཙནྡན་ཀུར་ཀུམ་དྲིས་བསྒོས་པའི།།
སྤོས་ཆུའི་མཚོ་ཆེན་འཁོར་ཡུག་ཀུན་ནས་འཁྱིལ། །རོ་
བརྒྱའི་བཅུད་ལྡན་བཟའ་བཅའ་བཏུང་བ་དང་། །ལྷ་དང་
མི་ཡི་ཞལ་ཟས་ལྷུན་པོར་སྤུངས། ། སྣ་ཚོགས་རོལ་མོའི་
བྱེ་བྲག་མཐའ་ཡས་ལས། །བྱུང་བའི་གདངས་སྙན་འགྱུར་
བས་ས་གསུམ་འགེངས། །གཟུགས་སྒྲ་དྲི་རོ་རེག་བྱའི་
དཔལ་འཛིན་པའི། །ཕྱི་ནང་འདོད་ཡོན་ལྷ་མོས་ཕྱོགས་
ཀུན་ཁྱབ།།
42

བླ་མ་མཆོད་པ།
བྱེ་བ་ཕྲག་བརྒྱའི་གླིང་བཞི་ལྷུན་པོར་བཅས། །རིན་
ཆེན་བདུན་དང་ཉེ་བའི་རིན་ཆེན་སོགས། །ཀུན་དགའ་
བསྐྱེད་པའི་སྣོད་བཅུད་ཕུན་སུམ་ཚོགས། ། ལྷ་མིའི་ལོངས་
སྤྱོད་འདོད་དགུའི་གཏེར་ཆེན་པོ། །དང་བའི་སེམས་ཀྱིས་
ཕུལ་བྱུང་ཞིང་གི་མཆོག །སྐྱབས་མགོན་ཐུགས་རྗེའི་གཏེར་
ལ་དབུལ་བར་བགྱི། །དངོས་བཤམས་ཡིད་སྤྲུལ་ཡིད་
བཞིན་རྒྱ་མཚོའི་ངོགས། །སྲིད་ཞིའི་རྣམ་དཀར་ལས་འོངས་
མཆོད་རྫས་ཀྱི། །འདབ་སྟོང་རྒྱས་པས་ཀུན་གྱི་ཡིད་འཕྲོག་
ཅིང་། །འཇིག་རྟེན་འཇིག་རྟེན་ལས་འདས་རང་གཞན་
གྱི། །སྒོ་གསུམ་དགེ་བའི་མེ་ཏོག་ཅི་ཡང་བཀྲ། །ཀུན་
བཟང་མཆོད་པའི་དྲི་བསུང་འབུམ་འཕྲོ་ཞིང་། །བསླབ་
གསུམ་རིམ་གཉིས་ལམ་ལྔའི་འབྲས་ལྡན་པའི། །དགའ་
ཚལ་རྗེ་བཙུན་བླ་མ་མཉེས་ཕྱིར་འབུལ། །གུར་ཀུམ་
མདངས་ལྡན་བཟང་པོའི་དྲི་ངད་ཅན། །རོ་བརྒྱའི་དཔལ་
འཛིན་རྒྱ་ཇའི་བཏུང་བ་དང་། །ལྕགས་ཀྱུ་ལྔ་དང་སྒྲོན་མ་
ལྔ་ལ་སོགས། །སྦྱངས་རྟོགས་སྦར་བའི་བདུད་རྩིའི་རྒྱ་

བདག་བསྐྱེད་ཕྱོགས་བསྒྲིགས། །
མཚོས་མཆོད། །ཡིད་འོང་ལང་ཚོའི་དཔལ་འཛིན་དྲུག་
ཅུ་བཞིའི། །འདོད་པའི་སྒྱུ་རྩལ་ལ་མཁས་ལུས་ཕྲ་མ།།
ཞིང་སྐྱེས་སྔགས་སྐྱེས་ལྷན་སྐྱེས་ཕོ་ཉའི་ཚོགས། །མཛེས་
སྡུག་སྒྱུ་མའི་ཕྱག་རྒྱ་རྣམས་ཀྱང་འབུལ། །སྒྲིབ་བྲལ་ལྷན་
སྐྱེས་བདེ་བའི་ཡེ་ཤེས་ཆེ། །ཆོས་ཀུན་རང་བཞིན་སྤྲོས་
དང་བྲལ་བའི་དབྱིངས། །དབྱེར་མེད་ལྷུན་གྲུབ་སྨྲ་བསམ་
བརྗོད་ལས་འདས། །དོན་དམ་བྱང་ཆུབ་སེམས་མཆོག་
ཁྱོད་ལ་འབུལ། །ཉོན་མོངས་བཞི་བརྒྱ་རྩ་བཞིའི་ནད་
འཇོམས་པའི། །བཟང་པོའི་སྨན་གྱི་བྱེ་བྲག་སྣ་ཚོགས་དང་།།
ཁྱོད་མཉེས་བགྱིད་ཕྱིར་བདག་བྲན་འབུལ་ལགས་ན། །ནམ་
མཁའ་ཇི་སྲིད་འབངས་སུ་བཟུང་དུ་གསོལ། །ཞེས་ཕྱི་ནང་
གསང་བ་དེ་ཁོ་ན་ཉིད་ཀྱི་མཆོད་པ་དང་། །སྨན་དང་། བདག་ཉིད་བྲན་
དུ་འབུལ་བ་རྣམས་དམིགས་པ་དང་བཅས་པའི་སྒོ་ནས་བྱས་ཏེ། བཤགས་
པ་ལ་སོགས་པའི་ཡན་ལག་ལྷག་མ་སྔར་གྱི་འཕྲོ་ནས་འདི་ལྟར། །
ཐོག་མེད་དུས་ནས་མི་དགེ་སྡིག་པའི་ལས། །བགྱིས་
དང་བགྱིས་བསྩལ་ཡི་རང་ཅི་མཆིས་པ། །ཐུགས་རྗེ་ཆེ་
ལྡན་སྤྱན་སྔར་འགྱོད་སེམས་ཀྱིས། །བཤགས་ཤིང་སླན་
44

བླ་མ་མཆོད་པ།
ཆད་མི་བགྱིད་སྡོམ་པ་ནོད། །ཆོས་རྣམས་རང་བཞིན་
མཚན་མ་དང་བྲལ་ཡང་། །རྨི་ལམ་ཇི་བཞིན་སྐྱེ་འཕགས་
ཐམས་ཅད་ཀྱི། །བདེ་དགའ་ཅིར་ཡང་འཆར་བའི་རྣམ་
བདག་ཅག་བསམ་པ་ཐག་པས་ཡི་རང་ངོ༌
དཀར་ལ། །
ཕུལ་བྱུང་མཁྱེན་བརྩེ་ཆུ་འཛིན་འབུམ་དཀྲིགས་ཏེ། །མཐའ་
ཡས་འགྲོ་འདིའི་ཕན་བདེ་ཀུན་དའི་ཚལ། །བསྐྱེད་དང་
ཡུན་དུ་གནས་དང་སྤེལ་བའི་ཕྱིར། །ཟབ་རྒྱས་ཆོས་ཀྱི་
ཆར་པ་དབབ་ཏུ་གསོལ། །རྡོ་རྗེའི་སྐུ་ལ་སྐྱེ་འཆི་མི་མངའ་
ཡང་། །ཟུང་འཇུག་དབང་གི་རྒྱལ་པོའི་ཟ་མ་ཏོག །བདག་
ཅག་མོས་པ་ཇི་བཞིན་སྲིད་མཐའི་བར། །མྱ་ངན་མི་འདའ་
རྟག་པར་བཞུགས་སུ་གསོལ། །དེ་ལྟར་བསྐྲུན་པའི་རྣམ་
དཀར་དགེ་བའི་ཚོགས། །བཀའ་དྲིན་གསུམ་ལྡན་རྗེ་བཙུན་
བླ་མ་ཡིས། །ཚེ་རབས་ཀུན་ཏུ་འབྲལ་མེད་རྗེས་འཛིན་
ཅིང་། །ཟུང་འཇུག་རྡོ་རྗེ་འཆང་དབང་ཐོབ་ཕྱིར་བསྔོ།།
ཞེས་ཡན་ལག་བདུན་པ་འབུལ་ཞིང་། ལོང་བྱུང་ཚེ་བཤགས་པའི་མཚམས་
སུ་སྡོམ་པ་གསུམ་སོ་སོའི་བཤགས་པ་དང་། བླ་མ་རྡོར་འཛིན་མ་དང་། བྱང་

བདག་བསྐྱེད་ཕྱོགས་བསྒྲིགས།
ཆུབ་ལྟུང་བཤགས་སོགས་བྱའོ། །དེ་ནས་ལག་ན་རྡོ་རྗེ་དབང་བསྐུར་བའི་
རྒྱུད་ལས། སློབ་དཔོན་གྱི་ནི་ཡོན་ཏན་བཟུང་། །སྐྱོན་ནི་ནམ་ཡང་བཟུང་
མི་བྱ། །ཡོན་ཏན་བཟུང་ན་དངོས་གྲུབ་འཐོབ། །སྐྱོན་རྣམས་བཟུང་ན་དངོས་
མི་འགྲུབ། །ཅེས་གསུངས་པ་ལྟར། བླ་མར་སྐྱོན་རྟོག་གི་བློ་ཡེ་མ་ཤོར་བ་
བྱའོ་སྙམ་དུ་དྲན་ཤེས་ཡང་ཡང་བསྟེན་ནས། བླ་མ་བསྟེན་པའི་ཕན་ཡོན།
མ་བསྟེན་པའི་ཉེས་དམིགས་རྣམས་མདོ་རྒྱུད་དམ་པའི་གསུང་བགྲོས་བཞིན་
ལེགས་པར་བསམ། ཁྱད་པར་དུ་རྩ་བའི་བླ་མ་དེ་ཉིད་མཚན་ཐོས་པ་ཙམ་
གྱིས་ངན་འགྲོའི་འཇིགས་པ་འཕྲོག་ཅིང་། དྲན་པ་ཙམ་གྱིས་འཁོར་བའི་སྡུག་
བསྔལ་སེལ་བ། གསོལ་བ་བཏབ་ན་དངོས་གྲུབ་ཐམས་ཅད་བདེ་བླག་ཏུ་སྩོལ་
བར་མཛད་པའི་སྐྱབས་གནས་བསླུ་བ་མེད་པ་དཀོན་མཆོག་གསུམ་པོ་འདུས་
པའི་བདག་ཉིད་དུ་བསམས་ལ། རེ་ས་གཞན་ན་མེད་པའི་བློ་བལྟོས་བཅས་
ཏེ་གདུང་ཤུགས་དྲག་པོས། དམིགས་བརྩེ་མ་སོགས་ཀྱིས་གསོལ་བ་གང་
མང་བཏབ་པའི་མཐར་ཡང་འདི་ལྟར་གསོལ་བ་གདབ་པར་བྱའོ།།
ཡོན་ཏན་འབྱུང་གནས་ཚུལ་ཁྲིམས་རྒྱ་མཚོ་ཆེ། །མང་
ཐོས་ནོར་བུའི་ཚོགས་ཀྱིས་ཡོངས་སུ་གཏམས། །ངུར་སྨྲིག་
འཛིན་པ་ཐུབ་དབང་གཉིས་པའི་རྗེ། །གནས་བརྟན་འདུལ་
བ་འཛིན་ལ་གསོལ་བ་འདེབས། །གང་དང་ལྡན་ན་བདེ་
བར་གཤེགས་པའི་ལམ། །སྟོན་པར་འོས་པའི་ཡོན་ཏན་
བཅུ་ལྡན་པ། ། མ་ལུས་རྒྱལ་བའི་གདུང་འཚོབ་ཆོས་ཀྱི་

བླ་མ་མཆོད་པ།
རྗེ། །ཐེག་མཆོག་དགེ་བའི་བཤེས་ལ་གསོལ་བ་འདེབས།།
སྒོ་གསུམ་ལེགས་བསྡམས་བློ་ཆེན་བཟོད་ལྡན་དྲང་། །གཡོ་
དང་སྒྱུ་མེད་སྔགས་དང་རྒྱུད་ཤེས་ཤིང་། ། དེ་ཉིད་བཅུ་
ཟུང་འབྲི་དང་འཆད་མཁས་པའི། །རྡོ་རྗེ་འཛིན་པའི་གཙོ་
ལ་གསོལ་བ་འདེབས། །ཞེས་འདུལ་བ་དང་ཐེག་ཆེན་ཐུན་མོང་བ་
དང༌། རྡོ་རྗེ་ཐེག་པའི་བླ་མའི་མཚན་ཉིད་དང་ལྡན་པའི་སྒོ་ནས་གསོལ་བ་
གདབ། དེ་ནས། སངས་རྒྱས་གྲངས་མེད་བྱོན་པས་མ་ཐུལ་
བའི། །མ་རུངས་གདུལ་དཀའི་སྙིགས་དུས་འགྲོ་བ་ལ།།
བདེ་གཤེགས་ལམ་བཟང་ཇི་བཞིན་སྟོན་པ་ཡི། ། སྐྱབས་
མགོན་ཐུགས་རྗེ་ཅན་ལ་གསོལ་བ་འདེབས། །ཐུབ་པའི་
ཉི་མ་དུས་ཀྱིས་ནུབ་གྱུར་ཏེ། །མགོན་སྐྱབས་མེད་པའི་འགྲོ་
བ་མང་པོ་ལ། །རྒྱལ་བའི་མཛད་པ་ཉེ་བར་སྒྲུབ་མཛད་
པའི། ། སྐྱབས་མགོན་ཐུགས་རྗེ་ཅན་ལ་གསོལ་བ་འདེབས།།
དུས་གསུམ་ཕྱོགས་བཅུའི་རྒྱལ་བ་ཐམས་ཅད་ལས། །གང་
གི་བ་སྤུའི་བུ་ག་གཅིག་ཙམ་ཡང་། །བདག་ཅག་བསོད་
ནམས་ཞིང་དུ་ལེགས་བསྔགས་པའི། །སྐྱབས་མགོན་ཐུགས་

བདག་བསྐྱེད་ཕྱོགས་བསྒྲིགས།
རྗེ་ཅན་ལ་གསོལ་བ་འདེབས། །བདེ་གཤེགས་སྐུ་གསུམ་
རྒྱན་གྱི་འཁོར་ལོ་ནི། །ཐབས་མཁས་སྒྱུ་འཕྲུལ་དྲ་བའི་
འཇོ་སྒེག་ལས། ། ཐ་མལ་ཚུལ་གྱིས་འགྲོ་བ་འདྲེན་མཛད་
པའི། །སྐྱབས་མགོན་ཐུགས་རྗེ་ཅན་ལ་གསོལ་བ་འདེབས།།
ཁྱོད་ཀྱི་ཕུང་ཁམས་སྐྱེ་མཆེད་ཡན་ལག་རྣམས། །བདེ་
གཤེགས་རིགས་ལྔ་ཡབ་ཡུམ་སེམས་དཔའ་དང་། ། ཁྲོ་
བོའི་དབང་པོའི་རང་བཞིན་མཆོག་གསུམ་གྱི། །བདག་
ཉིད་བླ་མ་མཆོག་ལ་གསོལ་བ་འདེབས། །ཀུན་མཁྱེན་ཡེ་
ཤེས་རོལ་པ་ལས་བྱུང་བའི། །དཀྱིལ་འཁོར་འཁོར་ལོ་
བྱེ་བའི་བདག་ཉིད་དེ། །རིགས་བརྒྱའི་ཁྱབ་བདག་རྡོ་རྗེ་
འཛིན་པའི་གཙོ། །ཟུང་འཇུག་དང་པོའི་མགོན་ལ་གསོལ་
བ་འདེབས། །སྒྲིབ་མེད་ལྷན་སྐྱེས་དགའ་བའི་རོལ་པ་དང་།།
དབྱེར་མེད་བརྟན་གཡོ་ཀུན་ཁྱབ་ཀུན་གྱི་བདག །ཐོག་
མ་མཐའ་བྲལ་ཀུན་བཟང་དོན་དམ་གྱི། །བྱང་ཆུབ་སེམས་
དངོས་ཁྱོད་ལ་གསོལ་བ་འདེབས།།ཞེས་ཕྱི་ནང་གསང་བ་དེ་ཁོ་ན་ཉིད་
ཀྱི་ཡོན་ཏན་བརྗོད་པའི་སྒོ་ནས་རྩེ་གཅིག་ཏུ་གསོལ་བ་འདེབས་ཤིང་ཁྱད་པར་དུ།

བླ་མ་མཆོད་པ།
ཁྱོད་ནི་བླ་མ་ཁྱོད་ནི་ཡི་དམ་ཁྱོད་ནི་མཁའ་འགྲོ་ཆོས་
སྐྱོང་སྟེ། །དེང་ནས་བཟུང་སྟེ་བྱང་ཆུབ་བར་དུ་ཁྱོད་མིན་
སྐྱབས་གཞན་མི་འཚོལ་བས། །འདི་དང་བར་དོ་ཕྱི་མའི་
མཐར་ཡང་ཐུགས་རྗེའི་ལྕགས་ཀྱུས་བཟུང་མཛོད་ལ།།
སྲིད་ཞིའི་འཇིགས་སྒྲོལ་དངོས་གྲུབ་ཀུན་སྩོལ་གཏན་གྱི་
གྲོགས་མཛོད་བར་གཅོད་སྲུངས། །དེ་ལྟར་ལན་གསུམ་
གསོལ་བ་བཏབ་པའི་མཐུས། །བླ་མའི་སྐུ་གསུང་ཐུགས་
ཀྱི་གནས་རྣམས་ལས། །བདུད་རྩི་འོད་ཟེར་དཀར་དམར་
མཐིང་ག་གསུམ། །རིམ་དང་ཅིག་ཅར་བྱུང་ནས་བདག་
ཉིད་ཀྱི། །གནས་གསུམ་རིམ་དང་ཅིག་ཅར་ཐིམ་པ་ལས།།
སྒྲིབ་བཞི་དག་ཅིང་རྣམ་དག་དབང་བཞི་ཐོབ། །སྐུ་བཞི་
ཐོབ་ཅིང་བླ་མ་གཉིས་པ་ཞིག །དགྱེས་བཞིན་ཐིམས་པས་
བྱིན་གྱིས་བརླབས་པར་བསམས། དེ་ནས་སླར་ཡང་བྱིན་གྱིས་བརླབ་
པའི་ཕྱིར་དང་ཐུགས་རྗེ་བསྐུལ་བའི་ཕྱིར་དང་འདོད་བྱའི་དོན་ལ་སྨོན་ཅིང་།
ཐེག་པ་ཆེན་པོའི་ལམ་ལ་བློ་སྦྱོང་བ་ལྷན་ཅིག་ཏུ་བྱ་བའི་ཚུལ་ནི། འདི་ལྟར།
ཞིང་མཆོག་དམ་པ་རྗེ་བཙུན་བླ་མ་ལ། །མཆོད་ཅིང་
གུས་པས་གསོལ་བ་བཏབ་པའི་མཐུས། །བདེ་ལེགས་རྩ་

བདག་བསྐྱེད་ཕྱོགས་བསྒྲིགས།
བ་མགོན་པོ་ཁྱོད་ཉིད་ཀྱིས། །དགྱེས་བཞིན་རྗེས་སུ་འཛིན་
པར་བྱིན་གྱིས་རློབས། །ལན་གཅིག་ཙམ་ཞིག་རྙེད་པའི་
དལ་འབྱོར་འདི། །རྙེད་དཀའ་མྱུར་དུ་འཇིག་པའི་ཚུལ་
རྟོགས་ནས། །དོན་མེད་ཚེ་འདིའི་བྱ་བས་མི་གཡེང་བར།།
དོན་ལྡན་སྙིང་པོ་ལེན་པར་བྱིན་གྱིས་རློབས། །ངན་སོང་
སྡུག་བསྔལ་འབར་བའི་མེས་འཇིགས་ནས། །སྙིང་ནས་
དཀོན་མཆོག་གསུམ་ལ་སྐྱབས་འགྲོ་ཞིང་། །སྡིག་སྤོང་
དགེ་ཚོགས་མཐའ་དག་བསྒྲུབ་པ་ལ། །བརྩོན་པ་ལྷུར་ལེན་
བྱེད་པར་བྱིན་གྱིས་རློབས། །ལས་དང་ཉོན་མོངས་རྦ་ཀློང་
དྲག་ཏུ་འཁྲུགས། །སྡུག་བསྔལ་གསུམ་གྱི་ཆུ་སྲིན་མང་
པོས་གཙེས། །མཐའ་མེད་འཇིགས་རུང་སྲིད་མཚོ་ཆེན་
L
པོ་ལས། །ཐར་འདོད་ཤུགས་དྲག་སྐྱེ་བར་བྱིན་གྱིས་རློབས།།
བཟོད་དཀའ་བཙོན་ར་འདྲ་བའི་འཁོར་བ་འདི། །དགའ་
བའི་ཚལ་ལྟར་མཐོང་བའི་བློ་སྤངས་ནས། །བསླབ་གསུམ་
འཕགས་པའི་ནོར་གྱི་མཛོད་བཟུང་སྟེ། །ཐར་པའི་རྒྱལ་
མཚན་འཛིན་པར་བྱིན་གྱིས་རློབས། །ཉམས་ཐག་འགྲོ་
པ

བླ་མ་མཆོད་པ།
བ་འདི་ཀུན་བདག་གི་མ། །ཡང་ཡང་དྲིན་གྱིས་བསྐྱངས་
པའི་ཚུལ་བསམས་ནས། །སྡུག་པའི་བུ་ལ་བརྩེ་བའི་མ་
བཞིན་དུ། །བཅོས་མིན་སྙིང་རྗེ་སྐྱེ་བར་བྱིན་གྱིས་རློབས།།
སྡུག་བསྔལ་ཕྲ་མོ་ཙམ་ཡང་མི་འདོད་ཅིང་། །བདེ་ལ་ནམ་
ཡང་ཆོག་ཤེས་མེད་པར་ནི། །བདག་དང་གཞན་ལ་ཁྱད་
པར་ཡོད་མིན་ཞེས། །གཞན་བདེ་དགའ་བ་བསྐྱེད་པར་
བྱིན་གྱིས་རློབས། །རང་ཉིད་གཅེས་པར་འཛིན་པའི་གཅོང་
ནད་འདི། །མི་འདོད་སྡུག་བསྔལ་སྐྱེད་པའི་རྒྱུར་མཐོང་
ནས། ། ལེ་ལན་བདས་ལ་འཁོན་དུ་བཟུང་བྱས་ཏེ། །བདག་
འཛིན་གདོན་ཆེན་འཇོམས་པར་བྱིན་གྱིས་རློབས། །མ་
རྣམས་གཅེས་བཟུང་བདེ་ལ་འགོད་པའི་བློ། །མཐའ་ཡས་
ཡོན་ཏན་འབྱུང་བའི་སྒོར་མཐོང་ནས། །འགྲོ་བ་འདི་དག་
བདག་གི་དགྲར་ལངས་ཀྱང་། །སྲོག་ལས་གཅེས་པར་
འཛིན་པར་བྱིན་གྱིས་རློབས། །མདོར་ན་བྱིས་པ་རང་དོན་
ཁོ་ན་དང་། །ཐུབ་དབང་གཞན་དོན་འབའ་ཞིག་མཛད་
པ་ཡི། ། སྐྱོན་དང་ཡོན་ཏན་དབྱེ་བ་རྟོགས་པའི་བློས།།

བདག་བསྐྱེད་ཕྱོགས་བསྒྲིགསསྒྲ །
བདག་གཞན་མཉམ་བརྗེ་ནུས་པར་བྱིན་གྱིས་རློབས། །རང་
ཉིད་གཅེས་འཛིན་རྒུད་པ་ཀུན་གྱི་སྒོ། ། མ་རྣམས་གཅེས་
འཛིན་ཡོན་ཏན་ཀུན་གྱི་གཞི། །དེ་ཕྱིར་བདག་གཞན་བརྗེ་
བའི་རྣལ་འབྱོར་ལ། །ཉམས་ལེན་སྙིང་པོར་བྱེད་པར་བྱིན་
གྱིས་རློབས། །དེས་ན་རྗེ་བཙུན་བླ་མ་ཐུགས་རྗེ་ཅན། །མ་
གྱུར་འགྲོ་བའི་སྡིག་སྒྲིབ་སྡུག་བསྔལ་ཀུན། །མ་ལུས་ད་
ལྟ་བདག་ལ་སྨིན་པ་དང་། །བདག་གི་བདེ་དགེ་གཞན་
ལ་བཏང་བ་ཡིས། །འགྲོ་ཀུན་བདེ་དང་ལྡན་པར་བྱིན་གྱིས་
རློབས། །སྣོད་བཅུད་སྡིག་པའི་འབྲས་བུས་ཡོངས་གང་
སྟེ། ། མི་འདོད་སྡུག་བསྔལ་ཆར་ལྟར་བབས་གྱུར་ཀྱང་།།
ལས་ངན་འབྲས་བུ་ཟད་པའི་རྒྱུར་མཐོང་ནས། །རྐྱེན་ངན་
ལམ་དུ་ལོངས་པར་བྱིན་གྱིས་རློབས། །མདོར་ན་བཟང་
ངན་སྣང་བ་ཅི་ཤར་ཡང་། །ཆོས་ཀུན་སྙིང་པོ་སྟོབས་ལྔའི་
ཉམས་ལེན་གྱིས། །བྱང་ཆུབ་སེམས་གཉིས་འཕེལ་བའི་
ལམ་བསྒྱུར་ཏེ། །ཡིད་བདེ་འབའ་ཞིག་བསྒོམ་པར་བྱིན་
གྱིས་རློབས། །སྦྱོར་བ་བཞི་དང་ལྡན་པའི་ཐབས་མཁས་

བླ་མ་མཆོད་པ།
ཀྱིས། །འཕྲལ་ལ་གང་ཐུག་སྒོམ་ལ་སྦྱོར་བ་དང་། །བློ་
སྦྱོང་དམ་ཚིག་བསླབ་བྱའི་ཉམས་ལེན་གྱིས། །དལ་འབྱོར་
དོན་ཆེན་བྱེད་པར་བྱིན་གྱིས་རློབས། །གཏོང་ལེན་རླུང་
ལ་བསྐྱོན་པའི་འཕྲུལ་འདེགས་ཅན། །བྱམས་དང་སྙིང་
རྗེ་ལྷག་པའི་བསམ་པ་ཡིས། །འགྲོ་རྣམས་སྲིད་མཚོ་ཆེ་
ལས་སྒྲོལ་བའི་ཕྱིར། །བྱང་ཆུབ་སེམས་ཉིད་འབྱོངས་པར་
བྱིན་གྱིས་རློབས། །དུས་གསུམ་རྒྱལ་བ་ཀུན་གྱི་བགྲོད་
གཅིག་ལམ། །རྣམ་དག་རྒྱལ་སྲས་སྡོམ་པས་རྒྱུད་བསྡམས་
ཤིང༌། །ཐེག་མཆོག་ཚུལ་ཁྲིམས་གསུམ་གྱི་ཉམས་ལེན་
ལ། །བརྩོན་པ་ལྷུར་ལེན་བྱེད་པར་བྱིན་གྱིས་རློབས། །ལུས་
དང་ལོངས་སྤྱོད་དུས་གསུམ་དགེ་ཚོགས་བཅས། །སེམས་
ཅན་རང་རང་འདོད་པའི་དངོས་བསྒྱུར་ཏེ། །ཆགས་མེད་
གཏོང་སེམས་སྤེལ་བའི་མན་ངག་གི །སྦྱིན་པའི་ཕར་ཕྱིན་
རྫོགས་པར་བྱིན་གྱིས་རློབས། །སོ་ཐར་བྱང་སེམས་གསང་
སྔགས་སྡོམ་པ་ཡི། །བཅས་མཚམས་སྲོག་གི་ཕྱིར་ཡང་
མི་གཏོང་ཞིང་། །དགེ་ཆོས་སྡུད་དང་སེམས་ཅན་དོན་

བདག་བསྐྱེད་ཕྱོགས་བསྒྲིགས།
སྒྲུབ་པའི། །ཚུལ་ཁྲིམས་ཕར་ཕྱིན་རྫོགས་པར་བྱིན་གྱིས་
རློབས། །ཁམས་གསུམ་སྐྱེ་དགུ་མ་ལུས་ཁྲོས་གྱུར་ཏེ། །གཤེ་
ཞིང་མཚང་འབྲུ་བསྡིགས་ཤིང་སྲོག་གཅོད་ཀྱང་། །མི་
འཁྲུགས་གནོད་ལན་ཕན་པ་སྒྲུབ་བྱེད་པའི། །བཟོད་པའི་
ཕར་ཕྱིན་རྫོགས་པར་བྱིན་གྱིས་རློབས། །སེམས་ཅན་རེ་
རེའི་ཕྱིར་ཡང་མནར་མེད་པའི། །མེ་ནང་བསྐལ་པ་རྒྱ་
མཚོར་གནས་དགོས་ཀྱང་། །སྙིང་རྗེས་མི་སྐྱོ་བྱང་ཆུབ་
མཆོག་བརྩོན་པའི། །བརྩོན་འགྲུས་ཕར་ཕྱིན་རྫོགས་པར་
བྱིན་གྱིས་རློབས། །བྱིང་རྒོད་རྣམ་པར་གཡེང་བའི་སྐྱོན་
སྤངས་ནས། །ཆོས་ཀུན་བདེན་པས་སྟོང་པའི་གནས་ལུགས་
ལ། །རྩེ་གཅིག་མཉམ་པར་འཇོག་པའི་ཏིང་འཛིན་གྱིས།།
བསམ་གཏན་ཕར་ཕྱིན་རྫོགས་པར་བྱིན་གྱིས་རློབས། །དེ་
ཉིད་སོ་སོར་རྟོགས་པའི་ཤེས་རབ་ཀྱིས། །དྲངས་པའི་ཤིན་
སྦྱངས་བདེ་ཆེན་དང་འབྲེལ་བ། །དོན་དམ་མཉམ་བཞག་
ནམ་མཁའི་རྣལ་འབྱོར་གྱིས། །ཤེས་རབ་ཕར་ཕྱིན་རྫོགས་
པར་བྱིན་གྱིས་རློབས། །ཕྱི་ནང་ཆོས་རྣམས་སྒྱུ་མ་རྨི་ལམ་

བླ་མ་མཆོད་པ།
དང་། །དྭངས་པའི་མཚོ་ནང་ཟླ་གཟུགས་ཇི་བཞིན་དུ།།
སྣང་ཡང་བདེན་པར་མེད་པའི་ཚུལ་རྟོགས་ནས། །སྒྱུ་མའི་
ཏིང་འཛིན་རྫོགས་པར་བྱིན་གྱིས་རློབས། །འཁོར་འདས་
རང་བཞིན་རྡུལ་ཙམ་མེད་པ་དང་། །རྒྱུ་འབྲས་རྟེན་འབྲེལ་
བསླུ་བ་མེད་པ་གཉིས། །ཕན་ཚུན་འགལ་མེད་གྲོགས་སུ་
འཆར་བ་ཡི། ། ཀླུ་སྒྲུབ་དགོངས་དོན་རྟོགས་པར་བྱིན་གྱིས་
རློབས། །དེ་ནས་རྡོ་རྗེ་འཛིན་པའི་དེད་དཔོན་གྱི། །དྲིན་
ལས་རྒྱུད་སྡེ་རྒྱ་མཚོའི་མཇིངས་བརྒལ་ཏེ། །དངོས་གྲུབ་
རྩ་བ་དམ་ཚིག་སྡོམ་པ་རྣམས། །སྲོག་ལས་གཅེས་པར་
འཛིན་པར་བྱིན་གྱིས་རློབས། །སྐྱེ་ཤི་བར་དོ་རྒྱལ་བའི་སྐུ་
གསུམ་དུ། །སྦྱར་བའི་རིམ་པ་དང་པོའི་རྣལ་འབྱོར་གྱིས།།
ཐ་མལ་སྣང་ཞེན་དྲི་མ་ཀུན་སྦྱངས་ཏེ། །གང་སྣང་ལྷ་སྐུར་
འཆར་བར་བྱིན་གྱིས་རློབས། ། སྙིང་གའི་འདབ་བརྒྱད་
དྷུ་ཏིའི་དབུས་དག་ཏུ། །མགོན་ཁྱོད་ཞབས་སེན་བཀོད་
པ་ལས་བྱུང་བ། །འོད་གསལ་སྒྱུ་ལུས་ཟུང་དུ་འཇུག་པའི་
ལམ། །ཚེ་འདིར་མངོན་དུ་འགྱུར་བར་བྱིན་གྱིས་རློབས།།
55

བདག་བསྐྱེད་ཕྱོགས་བསྒྲིགས།
ལམ་སྣ་མ་ཟིན་འཆི་བའི་དུས་བྱེད་ན། །བཙན་ཐབས་
འཚང་རྒྱ་བླ་མའི་འཕོ་བ་ནི། །སྟོབས་ལྔ་ཡང་དག་སྦྱར་
བའི་གདམས་ངག་གིས། །དག་པའི་ཞིང་དུ་བགྲོད་པར་
བྱིན་གྱིས་རློབས། །མདོར་ན་སྐྱེ་ཞིང་སྐྱེ་བ་ཐམས་ཅད་
དུ། །མགོན་པོ་ཁྱོད་ཀྱིས་འབྲལ་མེད་རྗེས་བཟུང་ནས།།
སྐུ་གསུང་ཐུགས་ཀྱི་གསང་བ་ཀུན་འཛིན་པའི། །སྲས་ཀྱི་
ཐུ་བོར་འགྱུར་བར་བྱིན་གྱིས་རློབས། །མགོན་ཁྱོད་གང་
དུ་མངོན་པར་སངས་རྒྱས་པའི། །འཁོར་གྱི་ཐོག་མ་ཉིད་
དུ་བདག་གྱུར་ཏེ། །གནས་སྐབས་མཐར་ཐུག་དགོས་འདོད་
མ་ལུས་པ། །འབད་མེད་ལྷུན་གྱིས་གྲུབ་པའི་བཀྲ་ཤིས་
སྩོལ། །དེ་ལྟར་གསོལ་བ་བཏབ་པས་བླ་མ་མཆོག །བྱིན་
གྱིས་བརླབ་ཕྱིར་དགྱེས་བཞིན་སྤྱི་བོར་བྱོན། །སླར་ཡང་
སྙིང་གའི་པདྨའི་ཟེའུ་འབྲུ་ལ། །ཞབས་སེན་འོད་ཆགས་
བརྟན་པར་བཞུགས་སུ་གསོལ། དེ་ལྟ་བུའི་ཚུལ་གྱིས་བླ་མ་དག་
ལྷག་པའི་ལྷ་དང་རང་གི་སེམས་གསུམ་ངོ་བོ་དབྱེར་མེད་དུ་བྱས་ཏེ། སྤྱོད་
ལམ་ཐམས་ཅད་དུ་གང་སྣང་བདེ་སྟོང་གི་རང་བཞིན་ལྷ་དང་ལྷ་མོའི་རྣམ་རོལ་
ད6

བླ་མ་མཆོད་པ།
ཏུ་བལྟ་བ་སོགས་བསྐྱེད་རྫོགས་ཟུང་འབྲེལ་གྱི་རྣལ་འབྱོར་དང་། ལམ་གྱི་
རིམ་པའམ་ཐེག་པ་ཆེན་པོའི་བློ་སྦྱོང་གི་གནད་ཡོངས་སུ་རྫོགས་པ་ལ་བློ་སྦྱོང་
བ་རྣམས་ཡ་མ་བྲལ་བའི་ཉམས་ལེན་ལ་བརྩོན་པར་བྱ་ཞིང་། མཇུག་ཏུ་དགེ་
བ་རྣམས་བཟང་པོ་སྤྱོད་པ་ལ་སོགས་པ་སྨོན་ལམ་གྱི་རྒྱས་འདེབས་ཤིང་།
མདོར་བསྡུ་ན། །
འདི་ལྟར་བགྱིས་པའི་རྣམ་དཀར་དགེ་བ་ཡང་། །དུས་
གསུམ་བདེ་གཤེགས་སྲས་བཅས་ཐམས་ཅད་ཀྱི། ། མཛད་
པ་སྨོན་ལམ་མ་ལུས་བསྒྲུབ་པ་དང་། །ལུང་རྟོགས་དམ་
ཆོས་འཛིན་པའི་རྒྱུ་རུ་བསྔོ། ། དེ་ཡི་མཐུ་ལས་ཚེ་རབས་
ཀུན་ཏུ་བདག །ཐེག་མཆོག་འཁོར་ལོ་བཞི་དང་མི་འབྲལ་
ཞིང་། །ངེས་འབྱུང་བྱང་སེམས་ཡང་དག་ལྟ་བ་དང་། །རིམ་
གཉིས་ལམ་གྱི་བགྲོད་པ་མཐར་ཕྱིན་ཤོག །ཅེས་བསྔོ་བ་དང་སྨོན་
ལམ་བྱ་ཞིང་། མན་ངག་གི་གནད་འགའ་ཞིག་ཞལ་ལས་ཀྱང་ཤེས་པར་བྱའོ།
།དེ་ལྟར་ཞག་རེ་བཞིན་རྒྱུན་གྱི་རྣལ་འབྱོར་དུ་བྱས་ན་མདོ་སྔགས་ཐམས་ཅད་
ཀྱི་སྙིང་པོ་ཉམས་སུ་བླངས་པར་འགྱུར་ཞིང་། འདི་ཕྱིའི་ལེགས་ཚོགས་ཐམས་
ཅད་ཀྱི་རྩ་བ་བརྟན་པར་འགྱུར་བ་ཡིན་ནོ།། སྨྲས་པ། །
མདོ་རྒྱུད་དམ་པའི་མན་ངག་འོ་མའི་མཚོ། །རྣམ་
དཔྱོད་ས་འཛིན་དབང་པོས་བསྲུབས་པ་ལས། །སྔོན་མེད་

བདག་བསྐྱེད་ཕྱོགས་བསྒྲིགས།
ལེགས་བཤད་བདུད་རྩིའི་ཀེ་ལ་ཤ །སྐལ་བཟང་ལེགས་
བྲིས་ཚོགས་ཀྱི་ཉེར་འཚོར་གྲུབ། །གང་འདི་གུས་ལྡན་སློབ་
མ་མཐའ་དག་གི །སྙིང་མུན་མ་ལུས་སེལ་བའི་སྒྲོན་མེ་
དང༌། །འཇིག་རྟེན་འཇིག་རྟེན་འདས་པའི་དགེ་ལེགས་
ནི། །མཐའ་དག་མྱུར་དུ་འགུགས་པའི་ལྕགས་ཀྱུའང་ཡིན།།
ཚུལ་འདིར་འབད་ལས་བྱུང་བའི་དགེ་བའི་ཚོགས། ། ཟླ་
ལྟར་དཀར་བ་གང་ཞིག་ཐོབ་པ་དེ། །དགེ་ལེགས་རྩ་བ་
དམ་པའི་མགོན་རྣམས་ཀྱིས། །འགྲོ་ཀུན་རྗེས་སུ་འཛིན་
པའི་རྒྱུ་རུ་བསྔོ། །ཞེས་བླ་མ་མཆོད་པའི་ཆོ་ག་འདི་ནི་འདུལ་བ་འཛིན་
པ་ཆོས་ཀྱི་གྲགས་པ་དང་། བློ་བཟང་ཕུན་ཚོགས་གཉིས་ཀྱིས་འདི་ལྟ་བུ་ཞིག་
དགོས་ཞེས་ཡང་ཡང་བསྐུལ་བ་ལ་བརྟེན་ནས། ཤཱཀྱའི་དགེ་སློང་བློ་བཟང་
ཆོས་ཀྱི་རྒྱལ་མཚན་གྱིས་གྲུབ་ཆེན་གླིང་གིས་མཛད་པའི་བླ་མ་མཆོད་པ་དང་།
དཔང་ལོ་ཆེན་པོས་མཛད་པའི་བླ་མ་མཆོད་པ་དང་། ས་སྐྱ་པའི་དགེ་བའི་
བཤེས་གཉེན་ཆེན་པོ་དུ་མས་མཛད་པའི་བླ་མ་མཆོད་པ་དང་། ཐམས་ཅད་
མཁྱེན་པ་དགེ་འདུན་རྒྱ་མཚོས་མཛད་པའི་བླ་མ་མཆོད་པ་དང་། མཁས་
གྲུབ་ཆེན་པོ་མཁན་པོ་རིན་པོ་ཆེ་སངས་རྒྱས་ཡེ་ཤེས་ཀྱིས་མཛད་པའི་བླ་མ་
མཆོད་པ་དང་། གཞན་ཡང་གྲུབ་མཐའ་སོ་སོའི་བླ་མ་མཆོག་དམན་དུ་མས་
མཛད་པའི་བླ་མ་མཆོད་པ་མང་པོ་ཞིག་མཐོང་ཞིང་། བརྗོད་བྱའི་དོན་རྣམས་
58

བླ་མ་མཆོད་པ།
ཁོང་དུ་ཆུད་པར་བྱས་ཏེ་ལེགས་པའི་ཆ་ཐམས་ཅད་ལེགས་པར་བསྡུས་ནས།
མདོ་རྒྱུད་དམ་པའི་མན་ངག་ཇི་ལྟ་བ་བཞིན་དུ་ཚིག་སྦྱོར་སྤངས་ཏེ་གོ་བདེ་
བར། ཆོས་གྲྭ་ཆེན་པོ་བཀྲ་ཤིས་ལྷུན་པོའི་གཟིམས་ཁང་རྒྱལ་མཚན་མཐོན་
པོའི་ཡང་ཐོག་ཏུ་སྦྱོར་བའོ།། །།
བླ་མ་མཆོད་པའི་ཚོགས་མཆོད་བཞུགས་སོ།།
ཨོ་ཨཱ་ཧཱུཾ། ལན་གསུམ། ངོ་བོ་ཡེ་ཤེས་ལ་རྣམ་པ་ནང་
མཆོད་དང་མཆོད་རྫས་སོ་སོའི་རྣམ་པ། བྱེད་ལས་དབང་
པོ་དྲུག་གི་སྤྱོད་ཡུལ་དུ་བདེ་སྟོང་གི་ཡེ་ཤེས་ཁྱད་པར་ཅན་
བསྐྱེད་པས་ས་དང་བར་སྣང་ནམ་མཁའི་ཁྱོན་ཐམས་ཅད་
ཡོངས་སུ་ཁྱབ་པས་ཕྱི་ནང་གསང་བའི་མཆོད་སྤྲིན་དམ་
རྫས་སྤྱན་གཟིགས་བསམ་གྱིས་མི་ཁྱབ་པས་གང་བར་གྱུར།
རང་ལྷའི་རྣལ་འབྱོར་དང་ལྡན་པའི་སྒོ་ནས། ཨེ་མ་ཧོ་ཡེ་ཤེས་རོལ་
པ་ཆེ། །ཞིང་ཁམས་ཐམས་ཅད་རྡོ་རྗེའི་ཞིང་། །གནས་
རྣམས་རྡོ་རྗེའི་ཕོ་བྲང་ཆེ། །ཀུན་བཟང་མཆོད་སྤྲིན་རྒྱ་མཚོ་
འབར། །ལོངས་སྤྱོད་འདོད་དགུའི་དཔལ་དང་ལྡན།།
བཅུད་རྣམས་དཔའ་བོ་དཔའ་མོ་དངོས། ། མ་དག་འཁྲུལ་

བདག་བསྐྱེད་ཕྱོགས་བསྒྲིགས།
བའི་མིང་ཡང་མེད། །དག་པ་རབ་འབྱམས་འབའ་ཞིག་
གོ །ཧཱུྃ། སྤྲོས་ཀུན་ཉེར་ཞི་ཆོས་སྐུའི་ངང་། །རླུང་མེ་
གཡོ་ཞིང་འབར་བའི་སྟེང་། ། མི་མགོའི་སྒྱེད་པུ་གསུམ་
གྱི་ཁར། །ཨཱ་མཚན་ལྡན་ཐོད་པ་ཀ་པཱ་ལར། ། ཨོ་རྫས་
རྣམས་སོ་སོར་སྦྱར་བར་གྱུར། །དེ་དག་སྟེང་གནས་ཨོ་
ཨཱ་ཧཱུཾ། ། ཁ་དོག་གཟི་བརྗིད་སོ་སོར་འབར། །རླུང་གཡོས་
མེ་འབར་རྫས་རྣམས་ཞུ། །ཁོལ་བས་རླངས་པ་ཆེར་གཡོས་
པས། །ཡི་གེ་གསུམ་ལས་འོད་ཟེར་ཚོགས། །ཕྱོགས་བཅུར་
འཕྲོས་པས་རྡོ་རྗེ་གསུམ། །བདུད་རྩིར་བཅས་རྣམས་སྤྱན་
དྲངས་ནས། །སོ་སོར་ཡི་གེ་གསུམ་ཐིམ་པས། །བདུད་
རྩིར་ཞུ་ནས་བཅུད་དང་འདྲེས། །སྦྱངས་རྟོགས་སྦར་བྱས་
ཨེ་མ་ཧོ། །འདོད་དགུའི་དཔལ་འབར་རྒྱ་མཚོར་གྱུར།།
ཨོཾ་ཨཱཿཧཱུྃ། ལན་གསུམ། ཐུགས་རྗེའི་བདག་ཉིད་རྩ་བརྒྱུད་
བླ་མ་དང༌། །ཡི་དམ་ལྷ་ཚོགས་སྐྱབས་གནས་དཀོན་
མཆོག་གསུམ། །དཔའ་བོ་མཁའ་འགྲོ་ཆོས་སྐྱོང་སྲུང་མའི་
ཚོགས། །སྤྱན་འདྲེན་མཆོད་པའི་གནས་འདིར་གཤེགས་
60

བླ་མ་མཆོད་པ།
སུ་གསོལ། །ཕྱི་ནང་གསང་བའི་མཆོད་སྤྲིན་རྒྱ་མཚོའི་
དབུས། །རིན་ཆེན་ལས་གྲུབ་མཛེས་པའི་གདན་ཁྲི་ལ།།
ཞབས་སེན་འོད་ཆགས་བརྟན་པར་བཞུགས་ནས་ཀྱང་།།
སྒྲུབ་མཆོག་བདག་ལ་འདོད་དགུའི་དངོས་གྲུབ་སྩོལ། དེ་
ནས་ཚོགས་མཆོད་འབུལ་བ་ནི། ལས་ཀྱི་རྡོ་རྗེས་ཕུད་རྣམས་བསྡུས་ཏེ་སྣོད་
དུ་བསགས་ནས་མཉྫི་སོགས་ཀྱི་སྟེང་དུ་བཞག་སྟེ། ཕྱག་གསུམ་བཙལ་ནས།
དཔའ་བོ་ཆེན་པོ་ཚོགས་དང་པོ་བྱིན་གྱིས་བརླབས་ཏུ་གསོལ།
དེ་བཞིན་དུ་ཚོགས་ལྷག་མའི་བར་རེ་རེ་ལ་དེ་ལྟར་བྱའོ། །སློབ་དཔོན་གྱིས་
གཙོ་མཛད་རིག་པ་འཛིན་པ་རྣམས་ཀྱིས་མགྲིན་གཅིག་ཏུ། །
ཧོ། ཏིང་འཛིན་སྔགས་དང་ཕྱག་རྒྱས་བྱིན་བརླབས་
པའི། །ཟག་མེད་བདུད་རྩིའི་ཚོགས་མཆོད་རྒྱ་མཚོ་འདི།།
རྩ་བརྒྱུད་བླ་མའི་ཚོགས་རྣམས་མཉེས་ཕྱིར་འབུལ། ། ཨོ་
ཨཱཧཾ། འདོད་དགུའི་དཔལ་ལ་རོལ་པས་ཚིམ་མཛད་ནས།།
ཨེ་མ་ཧོ་བྱིན་རླབས་ཆར་ཆེན་དབབ་ཏུ་གསོལ། །ཧོ། ཏིང་
འཛིན་སྔགས་དང་ཕྱག་རྒྱས་བྱིན་བརླབས་པའི། །ཟག་
མེད་བདུད་རྩིའི་ཚོགས་མཆོད་རྒྱ་མཚོ་འདི། །ཡི་དམ་

བདག་བསྐྱེད་ཕྱོགས་བསྒྲིགས།
ལྷ་ཚོགས་འཁོར་བཅས་མཉེས་ཕྱིར་འབུལ། ། ཨོཾ་ཨཱཧཾ།
འདོད་དགུའི་དཔལ་ལ་རོལ་པས་ཚིམ་མཛད་ནས། །ཨེ་
མ་ཧོ་དངོས་གྲུབ་ཆར་ཆེན་དབབ་ཏུ་གསོལ། །ཧོ། ཏིང་
འཛིན་སྔགས་དང་ཕྱག་རྒྱས་བྱིན་བརླབས་པའི། །ཟག་
མེད་བདུད་རྩིའི་ཚོགས་མཆོད་རྒྱ་མཚོ་འདི། །དཀོན་
མཆོག་རིན་ཆེན་ཚོགས་རྣམས་མཉེས་ཕྱིར་འབུལ། ། ཨོ་
ཨཱཧཾ། འདོད་དགུའི་དཔལ་ལ་རོལ་པས་ཚིམ་མཛད་ནས།།
ཨེ་མ་ཧོ་དམ་ཆོས་ཆར་ཆེན་དབབ་ཏུ་གསོལ། །ཧོ། ཏིང་
འཛིན་སྔགས་དང་ཕྱག་རྒྱས་བྱིན་བརླབས་པའི། །ཟག་
མེད་བདུད་རྩིའི་ཚོགས་མཆོད་རྒྱ་མཚོ་འདི། །མཁའ་འགྲོ་
ཆོས་སྐྱོང་ཚོགས་རྣམས་མཉེས་ཕྱིར་འབུལ། ། ཨོཾ་ཨཱཿཧཱུྃ།
འདོད་དགུའི་དཔལ་ལ་རོལ་པས་ཚིམ་མཛད་ནས། ། ཨེ་
མ་ཧོ་འཕྲིན་ལས་ཆར་ཆེན་དབབ་ཏུ་གསོལ། །ཧོ། ཏིང་
འཛིན་སྔགས་དང་ཕྱག་རྒྱས་བྱིན་བརླབས་པའི། །ཟག་
མེད་བདུད་རྩིའི་ཚོགས་མཆོད་རྒྱ་མཚོ་འདི། །མ་གྱུར་
སེམས་ཅན་ཚོགས་རྣམས་མཉེས་ཕྱིར་འབུལ། ། ཨོཾ་ཨཱཿཧཱུྃ།
62

བླ་མ་མཆོད་པ།
འདོད་དགུའི་དཔལ་ལ་རོལ་པས་ཚིམ་མཛད་ནས། ། ཨེ་
མ་ཧོ་འཁྲུལ་སྣང་སྡུག་བསྔལ་ཞི་གྱུར་ཅིག །དེ་ནས་གནམ་
ཕུད་བཅད་དེ་གཏོར། དེ་ནས་ལས་ཀྱི་རྡོ་རྗེས་སློབ་དཔོན་ལ་འབུལ་བ་ནི།
ཨེ་མ་ཧོ་ཚོགས་ཀྱི་འཁོར་ལོ་ཆེ། །དུས་གསུམ་བདེ་
གཤེགས་གཤེགས་ཤུལ་ཏེ། །དངོས་གྲུབ་མ་ལུས་འབྱུང་
བའི་གནས། །དེ་ལྟར་ཤེས་ནས་དཔའ་བོ་ཆེ། །རྣམ་པར་
རྟོག་པའི་སེམས་བོར་ནས། །ཚོགས་ཀྱི་འཁོར་ལོར་རྒྱུན་
དུ་རོལ། ། ཨ་ལ་ལ་ཧོ། སློབ་དཔོན་ལ་ཕུལ་ནས། སློབ་དཔོན་
གྱིས། ཨོ། རྡོ་རྗེ་གསུམ་དབྱེར་མེད་པའི་བདག །རང་
ཉིད་བླ་མ་ལྷར་གསལ་ནས། ། ཨཱ༔ ཟག་མེད་ཡེ་ཤེས་
བདུད་རྩི་འདི། །ཧཾ། བྱང་ཆུབ་སེམས་ལས་གཡོ་མེད་
པར། །ལུས་གནས་ལྷ་རྣམས་ཚིམ་ཕྱིར་རོལ། ། ཨ་ཧོ་
མཧཱ་སུ་ཁ། དཔྱིད་ཀྱི་རྒྱལ་མོའི་གླུ་དབྱངས་བྱ་བར་སྤྲོ་ན། ཧཱུྃ། དེ་
བཞིན་གཤེགས་པ་ཐམས་ཅད་དང་། །དཔའ་བོ་དང་ནི་
རྣལ་འབྱོར་མ། །མཁའ་འགྲོ་དང་ནི་མཁའ་འགྲོ་མ། །ཀུན་
ལ་བདག་ནི་གསོལ་བ་འདེབས། །བདེ་བ་མཆོག་ལ་དགྱེས་

བདག་བསྐྱེད་ཕྱོགས་བསྒྲིགས།
པའི་ཧེ་རུ་ཀ །བདེ་བས་རབ་མྱོས་མ་ལ་བསྙེན་བྱས་ནས།།
ཆོ་ག་བཞིན་དུ་ལོངས་སྤྱོད་པ་ཡིས་ནི། །ལྷན་སྐྱེས་བདེ་
བའི་སྦྱོར་བ་ལ་ཞུགས་སོ། ། ཨ་ལ་ལ། །ལ་ལ་ཧོ། ཨ་
ཨི་ཨཱི ཨ་ར་ལི་ཧོ། དྲི་མེད་མཁའ་འགྲོའི་ཚོགས་རྣམས་
ཀྱིས། །བརྩེ་བས་གཟིགས་ལ་ལས་ཀུན་མཛོད། །ཧཱུྃ། དེ་
བཞིན་གཤེགས་པ་ཐམས་ཅད་དང༌། །དཔའ་བོ་དང་ནི་
རྣལ་འབྱོར་མ། །མཁའ་འགྲོ་དང་ནི་མཁའ་འགྲོ་མ། །ཀུན་
ལ་བདག་ནི་གསོལ་བ་འདེབས། །བདེ་བ་ཆེན་པོས་ཡིད་
ནི་རབ་བསྐྱོད་པས། །ལུས་ནི་ཀུན་ཏུ་གཡོ་བའི་གར་གྱིས་
ནི། །ཕྱག་རྒྱའི་པདྨར་རོལ་པའི་བདེ་བ་ཆེ། །རྣལ་འབྱོར་
མ་ཚོགས་རྣམས་ལ་མཆོད་པར་མཛོད། ། ཨ་ལ་ལ། ལ་
ལ་ཧོ༔ ཨ་ཨི་ཨཱ༔ ཨར་ལི་ཧོ། དྲི་མེད་མཁའ་འགྲོའི་
ཚོགས་རྣམས་ཀྱིས། །བརྩེ་བས་གཟིགས་ལ་ལས་ཀུན་
མཛོད། ཧཱུྃ། དེ་བཞིན་གཤེགས་པ་ཐམས་ཅད་དང་།།
དཔའ་བོ་དང་ནི་རྣལ་འབྱོར་མ། །མཁའ་འགྲོ་དང་ནི་
མཁའ་འགྲོ་མ། །ཀུན་ལ་བདག་ནི་གསོལ་བ་འདེབས།།
64

བླ་མ་མཆོད་པ།
ཡིད་འོང་ཞི་བའི་ཉམས་ཀྱིས་གར་མཛད་མ། །རབ་དགྱེས་
མགོན་པོ་ཁྱོད་དང་མཁའ་འགྲོའི་ཚོགས། །བདག་གི་མདུན་
དུ་བཞུགས་ཏེ་བྱིན་རློབས་ལ། །ལྷན་སྐྱེས་བདེ་ཆེན་བདག་
ལ་སྩལ་དུ་གསོལ། ། ཨ་ལ་ལ། ལ་ལ་ཧོ༔ ཨ་ཨི་ཨཱཿ
ཨ་ར་ལི་ཧོ། དྲི་མེད་མཁའ་འགྲོའི་ཚོགས་རྣམས་ཀྱིས།།
བརྩེ་བས་གཟིགས་ལ་ལས་ཀུན་མཛོད། །ཧཱུྃ། དེ་བཞིན་
གཤེགས་པ་ཐམས་ཅད་དང་། །དཔའ་བོ་དང་ནི་རྣལ་
འབྱོར་མ། །མཁའ་འགྲོ་དང་ནི་མཁའ་འགྲོ་མ། །ཀུན་
ལ་བདག་ནི་གསོལ་བ་འདེབས། །བདེ་ཆེན་ཐར་པའི་
མཚན་ཉིད་ལྡན་པ་ཁྱོད། །བདེ་ཆེན་སྤངས་པའི་དཀའ་
ཐུབ་དུ་མ་ཡིས། །ཚེ་གཅིག་གྲོལ་བར་མི་བཞེད་བདེ་ཆེན་
ཡང་། །ཆུ་སྐྱེས་མཆོག་གི་དབུས་ན་གནས་པ་ཡིན། ། ཨ་
ལ་ལ། ལ་ལ་ཧོ༔ ཨ་ཨི་ཨཱ༔ ཨ་ར་ལི་ཧོ། །དྲི་མེད་
མཁའ་འགྲོའི་ཚོགས་རྣམས་ཀྱིས། །བརྩེ་བས་གཟིགས་
ལ་ལས་ཀུན་མཛོད། །ཧཱུྃ། དེ་བཞིན་གཤེགས་པ་ཐམས་
ཅད་དང་། །དཔའ་བོ་དང་ནི་རྣལ་འབྱོར་མ། །མཁའ་

བདག་བསྐྱེད་ཕྱོགས་བསྒྲིགས།
འགྲོ་དང་ནི་མཁའ་འགྲོ་མ། །ཀུན་ལ་བདག་ནི་གསོལ་
བ་འདེབས། །འདམ་གྱི་དབུས་སུ་སྐྱེས་པའི་པདྨ་བཞིན།།
ཆགས་ལས་སྐྱེས་ཀྱང་ཆགས་པས་སྐྱོན་མ་གོས། །རྣལ་
འབྱོར་མ་མཆོག་པདྨའི་བདེ་བ་ཡིས། །སྲིད་པའི་འཆིང་
བ་མྱུར་དུ་གྲོལ་བར་མཛོད། ། ཨ་ལ་ལ། ལ་ལ་ཧོ༔ ཨ་
ཨི་ཨཱ ཨ་ར་ལི་ཧོ། དྲི་མེད་མཁའ་འགྲོའི་ཚོགས་རྣམས་
ཀྱིས། །བརྩེ་བས་གཟིགས་ལ་ལས་ཀུན་མཛོད། །ཧཱུྃ། དེ་
བཞིན་གཤེགས་པ་ཐམས་ཅད་དང་། །དཔའ་བོ་དང་ནི་
རྣལ་འབྱོར་མ། །མཁའ་འགྲོ་དང་ནི་མཁའ་འགྲོ་མ། །ཀུན་
ལ་བདག་ནི་གསོལ་བ་འདེབས། །སྦྲང་རྩིའི་འབྱུང་གནས་
རྣམས་ཀྱི་སྦྲང་རྩིའི་བཅུད། །བུང་བའི་ཚོགས་ཀྱིས་ཀུན་
ནས་འཐུང་བ་ལྟར། །མཚན་ཉིད་དྲུག་ལྡན་མཚོ་སྐྱེས་རྒྱས་
པ་ཡིས། །བཅུད་བཅིངས་པ་ཡི་རོ་ཡིས་ཚིམས་པར་མཛོད།།
ཨ་ལ་ལ། ལ་ལ་ཧོ༔ ཨ་ཨི་ཨཱ༔ ཨ་ར་ལི་ཧོ། དྲི་མེད་
མཁའ་འགྲོའི་ཚོགས་རྣམས་ཀྱིས། །བརྩེ་བས་གཟིགས་
ལ་ལས་ཀུན་མཛོད། །དེ་ནས་ལྷག་གཏོར་རྣམས། ཧཱུྃ། མ་

བླ་མ་མཆོད་པ།
དག་འཁྲུལ་སྣང་དབྱིངས་སུ་དག །ཨཱ༔ ཡེ་ཤེས་ལས་
གྲུབ་བདུད་རྩི་ཆེ། །ༀ འདོད་དགུའི་རྒྱ་མཚོ་ཆེན་པོར་
གྱུར། ། ཨོཾ་ཨཱ་ཧཱུཾ། ལན་གསུམ། །ཧོ། ཏིང་འཛིན་སྔགས་
དང་ཕྱག་རྒྱས་བྱིན་བརླབས་པའི། །ཟག་མེད་བདུད་རྩིའི་
ཚོགས་ལྷག་རྒྱ་མཚོ་འདི། །དམ་ཅན་ཞིང་སྐྱོང་ཚོགས་
རྣམས་མཉེས་ཕྱིར་འབུལ། ། ཨོཾ་ཨཱ་ཧཱུྃ། འདོད་དགུའི་
དཔལ་ལ་རོལ་པས་ཚིམ་མཛད་ནས། ། ཨེ་མ་ཧོ་རྣལ་
འབྱོར་འཕྲིན་ལས་ཚུལ་བཞིན་སྒྲུབས། །ཧོ། ལྷག་མའི་
མགྲོན་རྣམས་འཁོར་བཅས་ཀྱིས། །ཚོགས་ལྷག་རྒྱ་མཚོ་
འདི་བཞེས་ལ། །བསྟན་པ་རིན་ཆེན་རྒྱས་པ་དང་། །བསྟན་
འཛིན་ཡོན་མཆོད་འཁོར་བཅས་དང་། །ཁྱད་པར་རྣལ་
འབྱོར་བདག་ཅག་ལ། །ནད་མེད་ཚེ་དང་དབང་ཕྱུག་དང་།།
ཞེས་པ་ནས། །ཡིད་ལ་འདོད་པ་ཀུན་འགྲུབ་ཤོག །ཅེས་བརྗོད།
མཁས་གྲུབ་སངས་རྒྱས་ཡེ་ཤེས་ཀྱིས་མཛད་པའོ། །ཤིས་བརྗོད་ནི། །
སྲིད་ཞིའི་རྣམ་དཀར་ཇི་སྙེད་དགེ་མཚན་གྱིས། །དེང་
འདིར་མི་ཤིས་རྒུད་པ་ཀུན་བྲལ་ཏེ། །གནས་སྐབས་མཐར་

བདག་བསྐྱེད་ཕྱོགས་བསྒྲིགས།
ཐུག་དགེ་ལེགས་ནམ་མཁའི་མཛོད། །ཕུན་ཚོགས་དཔལ་
ལ་རོལ་པའི་བཀྲ་ཤིས་ཤོག །ཀུན་མཁྱེན་བློ་བཟང་གྲགས་
པའི་ཆོས་ཀྱི་སྡེར། །བསླབ་གསུམ་རྣམ་དག་རྩེ་གཅིག་
སྒྲུབ་ལ་བརྩོན། །རྣལ་འབྱོར་རབ་བྱུང་ཚོགས་ཀྱིས་ཡོངས་
གང་བས། །ཐུབ་བསྟན་ཡུན་དུ་གནས་པའི་བཀྲ་ཤིས་ཤོག།
གཞོན་ནུའི་དུས་ནས་བླ་མ་ལྷ་མཆོག་ལ། །གསོལ་བ་བཏབ་
པས་བློ་བཟང་གྲགས་པ་ཡི། །བྱིན་རླབས་ཞུགས་ནས་
གཞན་དོན་ལྷུན་གྱིས་གྲུབ། །བློ་བཟང་རྡོ་རྗེ་འཆང་གི་བཀྲ་
ཤིས་ཤོག །འདོད་དགུའི་འབྱོར་པ་དབྱར་གྱི་མཚོ་ལྟར་
འཕེལ། །སྐྱོན་མེད་རིགས་ཀྱི་དལ་འགྲོ་རྒྱུན་ཆད་མེད།།
ཉིན་མཚན་བློ་བཟང་དམ་པའི་ཆོས་ཀྱི་འདའ། །ཕུན་ཚོགས་
དཔལ་ལ་རོལ་པའི་བཀྲ་ཤིས་ཤོག །བདག་སོགས་རྣམས་
ཀྱིས་དེང་ནས་བྱང་ཆུབ་བར། །བགྱིས་དང་བགྱིས་འགྱུར་
དགེ་བ་ཅི་བསགས་པ། །ཞིང་འདིར་རྗེ་བཙུན་དམ་པའི་
གཟུགས་ཀྱི་སྐུ། །འགྱུར་མེད་རྡོ་རྗེ་ལྟར་བརྟན་བཀྲ་ཤིས་
ཤོག །

རིན་འབྱུང་དང་ཟུར་བཀའི་སྔགས།
རིན་འབྱུང་བརྒྱ་རྩ་དང་ཟུར་བཀའ་བརྒྱ་རྩའི་
གཟུངས་སྔགས་བཞུགས་སོ།།
༄༅། །ན་མོ་གུ་རུ་བཛྲ་དྷ་རཱ་ཡ། ཞི་ཁྲོ་རབ་འབྱམས་
མ་ལུས་པ། །གཅིག་བསྡུས་བླ་མ་ལ་བཏུད་ནས། །དམ་
བཅའ་ཅན་གྱི་གཟུངས་སྔགས་རྣམས། །ཆག་མེད་འདོད་
ཚུལ་འདི་ན་སྤེལ། །སྒྲོལ་དཀར་གྱི་སྔགས་ནི། ཨོཾ་ཏཱ་རེ་ཏུཏྟཱ་
རེ་ཏུ་རེ་མ་མ་ཨཱ་ཡུར་པུཎྱེ་ཛྙཱ་ན་པུ་ཊྚི་ཀུ་རུ་སྭཱཧཱ། གཉན་
སྒྲོལ་གྱི་སྔགས་ནི། ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱཧཱ། ཐུབ་པ་རྡོར་གདན་
ལ། ཨོཾ་ཨཱཿབཛྲ་ཧཱུཾ་སྭཱཧཱ། སྨན་བླར། ན་མོ་བྷ་ག་ཝ་ཏེ། བྷི་
ཥ་ཛེ་གུ་རུ་བཻ་ཌཱུརྱ་པྲ་བྷ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྙ་
ཏེ་སམྱཀཾ་བུདྡྷཱ་ཡ། ཏདྱ་ཐཱ། ཨོཾ་བྷི་ཥ་ཛེ་གྷོ་ཥ་ཚེ། མཧཱ་
བྷི་ཥ་ཕྱེ། རཱ་ཛཱ་ས་མུད་ག་ཏེ་སྭཱཧཱ། གཤེད་དམར་ལ། ཨོཾ་
ཧཱིཀྐི༔ཝི་ཀྲི་ཏཱ་ན་ན་ཧཱུཾ་ཧཱུཾ་ཕཊ་ཕཊ་སྭཱཧཱ། མཁའ་སྤྱོད་མར།
ཨོ་ཨོཾ་ཨོཾ་སརྦ་བུདྡྷ་ཌཱ་ཀི་ནི་ཡེ། བཛྲ་ཝརྞ་ནི་ཡེ། བཛྲ་
བི་རོ་ཙ་ནི་ཡེ། ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་སྭཱཧཱ། ཕག་མོ་དོན་
69

བདག་བསྐྱེད་ཕྱོགས་བསྒྲིགས།
གྲུབ་མར། ཨོཾ་བཛྲ་ཝཱ་རཱ་ཧཱི་ཨ་བེ་ཤ་ཡ་སརྦ་དུ་ཊཾ་ཧཱི་སཱཧཱ།
ཕག་མོ་དབུ་བཅད་མར། ཨོཾ་སརྦ་བུདྡྷ་ཌཱ་ཀི་ནི། ཨོཾ་བཛྲ་ཝརྞ་
ནཱི། ཨོཾ་བཛྲ་བཻ་རོ་ཙ་ནཱི་ཡེ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་སྭཱཧཱ། ཕག་
མོ་གནམ་ཞབས་མར། ཨོཾ་སརྦ་བུདྡྷ་ཌཱ་ཀི་ནི་ཡེ། བཛྲ་བཻ་རོ་
ཙ་ནི་ཡེ་ཧཱུཾ་ཧཱུཾ་ཧཱུཾ་ཕཊ་སྭཱཧཱ། ཨོཾ་བཛྲ་ཌཱ་ཀི་ནཱི་ཧཱུྃ་ཧཱུྃ་ཕཊ་
སྭཱཧཱ། ཨོཾ་བཛྲ་ཡོ་གི་ནཱི་ཧཱུྃ་ཕཊ་སྭཱཧཱ། ཨོཾ་པཾ་ཧཱུཾ། ཕག་དཀར་
ལ། ཧཱུྃ༔ སྤྱན་རས་གཟིགས་ཡི་གེ་དྲུག་པར། ཨོཾ་མ་ཎི་པདྨེ་ཧཱུཾ།
བཅུ་གཅིག་ཞལ་ལ། ན་མོ་རཏྣ་ཏྲ་ཡཱ་ཡ། ན་མཿཨཱརྱ་ཛྷཱ་ན་
སཱ་ག་ར། བེ་རོ་ཙ་ནཱ། བྱ་ཧ་རཱ་ཛཱ་ཡ། ཏ་ཐཱ་ག་ཏཱ་ཡ།
ཨདྷ་ཏེ་སམྱཀྑཾབུདྡྷ་ཡ། ན་མཿསརྦ་ཏ་ཐཱ་ག་ཏེ་བྷྱཨན་ཏེ་
སམྱཀཾ་བུདྡྷེ་བྷྱ ན་མ་ཨཱརྱ་ཨ་ཝ་ལོ་ཀི་ཏེ་ཤྭ་རཱ་ཡ། བོ་
དྷི་ས་ཏྭ་ཡ། མཧཱ་ས་ཏྭཱ་ཡ། མཧཱ་ཀཱ་རུ་ཎི་ཀཱ་ཡ། ཏདྱཐཱ།
ཨོཾ་དྷ་ར་དྷ་ར། དྷི་རི་དྷི་རི། དྷུ་རུ་དྷུ་རུ། ཨིཊྚེ་ཝཊྚེ། ཙ་
ལེ་ཙ་ལེ། པྲ་ཙ་ལེ་པྲ་ཙ་ལེ། ཀུ་སུ་མེ་ཀུ་སུ་མ་ཝ་རེ།
ཨི་ལི་མི་ལི་ཙི་ཏི་ཛྭ་ལཾ་ཨཱ་པ་ན་ཡེ་སྭཱཧ། དོན་ཞགས་ལ། ཨོཾ་
ཧཱི་ཏྲི་ལོཀྱ་བི་ཛ་ཡ་ཨ་མོ་གྷ་པཱ་ཤ་ཨ་པྲ་ཏི་ཧ་ཏ་ཧཱི༔ཧ་ཧཱུཾ་
70

རིན་འབྱུང་དང་ཟུར་བཀའི་སྔགས།
ཕཊ་སྭཱཧཱ། དོན་ཞགས་སེར་པོར། ན་མཿས་མནྟ་བུདྡྷ་ནཱཾ། སརྦ་
ཏ་ཐཱ་ག་ཏ་ཨ་ཝ་ལོ་ཀི་ཏེ་ཀཱ་རུ་ཎ་མ་ཡ། མུརྟ་ཡ་ཧཱུྃ་ཛ་
སཱཧ། དོན་ཞགས་ཁ་ཆེ་པཎ་ཆེན་ལུགས་ལ། ཨོཾ་ཨ་མོ་གྷ་པཱ་ཤ་
ཧཱུྃསྭཱཧཱ། སྤྱན་རས་གཟིགས་ཡིད་བཞིན་ནོར་བུ་ལ། ཨོཾ་པདྨ་ཙིནྟ་
མ་ཎི་ཛཱ་ལ་ཧཾ། སྤྱན་རས་གཟིགས་གསང་སྒྲུབ་ལ། ཨོཾ་མ་ཎི་པདྨེ་
ཧཱུཾ། ཊཱ་ཀི་ནི་ཧ་རི་ནི་སྭཱ་ཧཱུྃ། སྒྲོལ་མ་ཉིན་ཞི་མཚན་ཁྲོར། ཨོ་
ཏཱ་རེ་ཏུཏྟཱ་རེ་ཏུ་རེ་སྭཱཧཱ། ཨོཾ་ན་མ་ཏཱ་རེ། ན་མོ་ཧ་རེ་
ཧཱུྃ་ཧ་རེ་སྭཱཧཱ། སྒྲོལ་མ་དམར་མོར། ཨོཾ་ཏཱ་རེ་ཏུཏྟཱ་རེ་སཾཏར་
ཎི་ཧཱུྃསྭཱཧཱ། ཕྱག་རྡོར་ས་ལུགས་ལ། ཨོཾ་ནི་ལཾ་བ་ར་དྷ་ར་བཛྲ་
་པཱ་ཎི་ར་ཛྙཱ་པ་ཡ་ཏི་སྭཱ་ཧཱ། མི་གཡོ་བ་སྔོན་པོར། ༀ་ཙཎྜ་མཧཱ་
རོ་ཥ་ཎ་ཧཱུྃ་ཕཊ། ཚེ་དཔག་མེད་བ་རིའི་ལུགས། ཨོཾ་པུ་སྐྱེ་པུ་སྐྱེ་
མཧ་པུཎྱ་ཨ་པ་རི་མི་ཏ་པུཎེ། ཨ་པ་རི་མི་ཏ་པུཎྱ། ཛྙཱ་
ན་སཾ་བྷ་རོ་པ་ཙི་ཏེ་ཀ་རི་ཎ་ཡ་སྭཱ་ཧཱ། ཚེ་དཔག་མེད་དཀར་པོར།
ཨོཾ་ན་མོ་བྷ་ག་ཝ་ཏེ། ཨ་པ་རི་མི་ཏ་ཨ་ཡུཛྙཱ་ན་སུ་བི་ནི་
རྩི་ཏ་ཏེ་ཛོ་རཱ་ཛཱ་ཡ། ཏ་ཐཱ་ག་ཏཱ་ཡ། ཨན་ཏེ་སམྱཀཾ་བུད་
དྷཱ་ཡ། ཏདྱ་ཐཱ། ཨོཾ་པུཎྱེ་པུཎེ། མཧཱ་པུཎྱེ། ཨ་པ་རི་མི་

བདག་བསྐྱེད་ཕྱོགས་བསྒྲིགས།
ཏ་པུཎྱ་ཨ་པ་རི་མི་ཏ་པུཎྱ། ཛྙཱ་ན་སཾ་བྷ་རོ་པ་ཙི་ཏེ། ཨོཾ་
སརྦ་སཾ་སྭཱ་ར་པ་རི་ཤུད་དྷ་དྷརྨ་ཏེ་ག་ག་ན་ས་མུངྒ་ཏེ་སྭ་བྷཱ་
ཝ་བི་ཤུད་དྷེ་མཧཱ་ན་ཡ་པ་རི་ཝཱ་ར་ཡེ་སྭཱཧཱ། རྣམ་རྒྱལ་ལྷ་དགུ་
ལ། ཨོཾ་ཧཱུཾ་སྭཱཧཱ། ཨོཾ་ཨ་མྲྀ་ཏ་ཨཱ་ཡུརྡ་དེ་སྭཱཧཱ། འཇམ་དབྱངས་
དམར་སེར་ལ། ཨོཾ་ཨ་ར་པ་ཙ་ན་དྷི༔ ཤེར་ཕྱིན་མ་དཀར་མོ་ལ།
ཨོ་པི་ཙུ་པི་ཙུ་པྲ་ཛྷཱ་ཝཌྷ་ནི། ཛྭ་ལ་ཛྭ་ལ། མེ་དྷ་ཝཌྷ་ནི།
དྷི་རི་དྷི་རི། བུད་དྷི་ཝངྷ་ནི་སྭཱཧཱ། གཟུངས་ལས་བྱུང་བའི་ལྷ་
མོ་འོད་ཟེར་ཅན་ལ། ཨོཾ་མཱ་རི་ཙེ་མཾ་སྭཱཧ། ཐུབ་པ་མེ་རུ་ཤི་ཥ་ལ།
ན་མོ་བྷ་ག་ཝ་ཏེ། མེ་རུ་ཤི་ཥ་ཀུ་ཎ་པྲ་བྷ་རཱ་ཛཱ་ཡ། ཏ་
ཐཱ་ག་ཏཱ་ཡ། ཨདྷ་ཏེ་སམྱཀཾ་བུདྡྷཱ་ཡ། ཏདྱ་ཐཱ། ཨོ་མེ་རུ་
མེ་རུ་མཧཱ་མེ་རུ་ཡེ་སྭཱཧཱ། སྤྱན་རས་གཟིགས་ཡི་གེ་ཕྱེད་བཞི་པ་
ལ། ཨོཾ་ཨ་རོ་ལི་ཀ སངས་རྒྱས་སྤྱན་མ་ལ། ཨོཾ་རུ་རུ་སྤུ་རུ།
ཛྭ་ལ་ཏི་ཥྛ་སིདྡྷི་ལོ་ཙ་ནི། སརྦ་ཨརྦ་ས་དྷ་ནི་མ་མ་ཤིནྟཾ་
ཀུ་རུ་སྭཱཧཱ། དམ་ཚིག་གསུམ་བཀོད་གཙོ་རྐྱང་ལ། ན་མ་སྦེ་ཡ་དྷི་
ཀཱ་ནཾ། སརྦ་ཏ་ཐཱ་ག་ཏཱ་ནཾ། སརྦ་ཏྲ་ཨ་པྲ་ཏི་ཧ་ཏ་བསྟི།
དྷརྨ་ཏཱ་བ་ལི་ནཾ། ཨོཾ་ཨ་ས་མ་ས་མ་ས་མནྟོ་ཨ་ནནྟ་བསྟི་
༢ A
12

རིན་འབྱུང་དང་ཟུར་བཀའི་སྔགས།
ཤ་ས་ནིཧ་ར་ཧ་ར། སྨ་ར་སྨ་ར་ཎ་བི་ག་ཏ་ར་ག་བུདྡྷ་དྷམཱ་
ཏེ་སཱ་ར་སཱ་ར། ས་མ་བ་ལ། ཧ་ས་ཧ་ས། ཏཱ་ཡ་ཏཱ་ཡ།
ག་ག་ན་མ་ཧཱ་བ་ར་ཎ་ལ་ཀླུ་ཎེ། ཛྭ་ལ་ཛྭ་ལ་ན་ས་ག་རེ་
སྭཧ། རྣམ་འཇོམས་ལྗང་སྔོན་དང་མཐིང་དཀར། ན་མ་ཤྩཎྜ་བཛྲ་
ཀྲོ་དྷཱ་ཡ། ཧུ་ལུ་ཧུ་ལུ། ཏིཥྛ་ཏིཥྛ། བནྡྷ་བནྡྷ། ཧ་ན་ཧ་
ན། ཨ་མྲྀ་ཏེ་ཧཱུྃ་ཕཊ། ལོ་གྱོན་མ་དམར་སེར་སྔོ་གསུམ་ལ། ཨོཾ་
པི་ཤ་ཙཱི་པཎ་ཤ་ཝ་རི་ཧཱུྃ་ཧཱུྃ་ཕཊ་སྭཱཧཱ། ཨོ་པི་ཤ་ཙཱི་པཎ་
ཤ་ཝ་རི་སརྦ་ཛཱ་ར་པྲ་ཤ་མ་ཎ་ཡེ་སྭཱ་ཧཱ། ལོ་གྱོན་ནག་མོ་ལ།
ཨོ་པི་ཤ་ཙི་པཎ་ཤ་ཝ་རི་ཧྲི་ཧཧཾ་ཕཌ་སྭཱཧཱ། ཨོ་པི་ཤ་ཙཱི་
པཎ་ཤ་ཝ་རི་སརྦ་རོ་ག་ཚེ་ད་ནི་ཧཱུྃ་ཕཊ། ལོ་གྱོན་མ་ལྗང་ཁུ་
ལ། ཨོ་པི་ཤ་ཙཱི་པཎ་ཤ་ཝ་རི་ཧཱུྃ་ཧཧཱུྃ་ཕཊ་སྭཱཧཱ། ཨོ་པི་
ཤ་ཙཱ་པཎ་ཤ་ཝ་རི་སརྦ་ཛཱ་ར་ཤཱནྟིཾ་ཀུ་རུ་སྭཱཧཱ། བདེ་མཆོག་
རེག་ཚིག་ནི། ཨོཾ་བྷ་ཡ་ནཱ་ཤ་ནི་ཏྲཱ་ས་ནི། སརྦ་མཱ་ར། པྲ་
ཙོ་གི་ར། བི་ནཱ་ཤ་ཡ། ཡེ་ཀེ་ཙི་ཏ། དུཏྟཾ་ས་ཏཱ་བ་ད་ཀི།
མ་མ་བི་རཱུ་པ། ཀུར་བྷིནྡྷ་ཏ་ནི། སརྦ་མཱ་ར། པྲ་ཏྱཾ་ཀ་
རི་ཎེ་པ་ཏ་ཏུ་ཧཱུྃ་ཕཊ་སྭཱཧཱ། ཉི་སྦས་ལུགས་ཀྱི་སྒྲོལ་མ་ཕྱག་འཚལ་
13

བདག་བསྐྱེད་ཕྱོགས་བསྒྲིགས།
ཉེར་གཅིག་ལ། ༀ་ཏཱ་རེ་ཏུཏྟཱ་རེ་ཏུ་རེ་སྭཱཧཱ། ཛམྦྷ་ལ་དམར་པོའི་
སྔགས་ནི། ཨོཾ་ཛམྦྷ་ལ་ཛ་ལེནྡྲ་ཡ་དྷ་ན་མེ་དེ་ཧིཊཱ་ཀི་ནི་ཛི་
ལ་སམྦྷ་རཾ་སྭཧ། ཆོས་སྐྱོང་རྣམས་ལ་རང་རང་གི་སྒོས་གཏོར་གྲུབ་
ན་ཤིན་ཏུ་ལེགས། མ་མཐའ་སྤྱི་གཏོར་རེ་ཙམ་འབུལ་བ་གལ་ཆེ་བས་དེའི་
ཚུལ་ནི་འོག་ཏུ་འགོད་པར་བྱའོ།།
༈ ཟུར་བཀའ་བརྒྱ་རྩ་ནས་འབྱུང་བའི་གཟུངས་སྔགས་ཆགས་མེད་འདོན་
དགོས་དམ་བཅའ་ཅན་རྣམས་དགོད་པར། ཀླུ་དབང་རྒྱལ་པོ་ལྷ་ལྔ་ལ། ཏདྱ་
ཐཱ། ཨོཾ་ཏ་ཐཱ་ག་ཏ་བྷ་ག་ཝན། ནཱ་ག་རཱ་ཛེ་ཤྭ་ར། ཨ་དྷི་
ཥཱ་ན་ཨ་དྷི་ཥི་ཏེ་སྭཱཧཱ། ཛམ་སེར་ལ། ཨོཾ་ཛམྦྷ་ལ་ཛ་ལེནྡྲ་ཡེ་
སྭཱཧཱ། ཛམྦྷ་ལ་ནག་པོ་ལ། ཨོཾ་ཛམྦྷ་ལ་ཛ་ལེནྡྲ་ཡེ་སྭཱཧཱ། ཨོཾ་
ཨིནྡྲ་ནི་མུ་ཁཾ་བྷ་མ་ཏི་སྭཱཧཱ། ཁྱུང་སྔོན་འབྱུང་པོ་འུར་འདེད་ལ། ཨོཾ་
པའི་སཱཧཱ། སྤྱན་རས་གཟིགས་སེངྒེ་སྒྲ་ལ། ཨོཾ་ཨཱ༔ཧཱི སིང་ཧ་
ནཱ་ད་ཧཱུྃ་ཕཊ། རྡོར་སེམས་ཡབ་རྐྱང་ལ། ཨོཾ་བཛྲ་སཏཱ་ས་མ་
ཡ། མ་ནུ་པཱ་ལ་ཡ། བཛྲ་སཏཱ་ཏེ་ནོ་པ་ཏི་ཥྛ། དྲི་རྣོ་མེ་
བྷ་ཝ། སུ་ཏོ་སྐྱོ་མེ་བྷ་ཝ། སུ་པོ་བྱོ་མེ་བྷཱ་ཝ། ཨ་ནུ་རཀྟ་
མེ་བྷཱ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་

རིན་འབྱུང་དང་ཟུར་བཀའི་སྔགས།
ཤྲཱི་ཡཾ༔ཀུ་རུ་ཧཱུཾ། ཧ་ཧ་ཧ་ཧ་ཧོ༔བྷ་ག་ཝཱན་སརྦ་ཏ་ཐཱ་ག་ཏ།
བཛྲ་མ་མེ་མུཉྩ། བཛྲ་བྷ་ཝ། མཧཱ་ས་མ་ཡ་ས་ཏཱ་ཨཱཿཧཾ་
ཕཊ། ཆོས་སྐྱོང་རྣམས་ལ་སྤྱི་གཏོར་འབུལ་ཚུལ་ནི། མཆོད་གཏོར་སྤྱི་
འགྲོ་ལྟར་བྱིན་གྱིས་བརླབས། རང་ཡི་དམ་དུ་གསལ་བའི་ཐུགས་
ཀའི་ས་བོན་ལས་འོད་ཟེར་འཕྲོས། རང་བཞིན་གྱི་གནས་
སོ་སོ་ནས་ཆོས་སྐྱོང་འཁོར་དང་བཅས་པ་རྣམས་སྐད་ཅིག་
གིས་སྤྱན་དྲངས། ཀ་མ་ལ་ཡེ་ཧཱུཾ། ཆོས་སྐྱོང་འཁོར་དང་
བཅས་པ་རྣམས་ཀྱི་ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་
པའི་འོད་ཀྱི་སྦུ་གུས་གཏོར་མའི་བཅུད་ཐམས་ཅད་དྲངས་
ཏེ་གསོལ་བར་འགྱུར། ཨོཾ་བི་དྷརྨ་པཱ་ལ་ས་པཱ་རི་ཝ་ར་ཨི་
དཾ་བ་ལིཏ་ཁ་ཁ་ཁཱ་ཧི་ཁཱ་ཧི། ལན་གསུམ། ཨོཾ་ཤྲཱི་དྷརྨ་པཱ་ལ་
ས་པ་རི་ཝ་ར་ཨགྷཾ་ནས་ཤཔྟ་པྲ་ཏཱི་ཙྪ་ཡེ་སྭཱཧཱ། དེས་འབྲུ་གསུམ་
བཏགས་པས་ནང་མཆོད་འབུལ། བཅོམ་ལྡན་འདས་ཀྱི་སྤྱན་སྔ་
རུ། །སྒྲུབ་པ་མཛད་པའི་གང་ཟག་ལ། །བུ་བཞིན་སྐྱོང་
བ་ཞལ་བཞེས་པ། ། ཆོས་སྐྱོང་སྲུང་མ་རྣམས་ལ་བསྟོད།།
མཐུན་གྲུབ་མས་དངོས་གྲུབ་ཞུ། རྟེན་ཡོད་ན་བརྟན་བཞུགས་དང་། མེད་

བདག་བསྐྱེད་ཕྱོགས་བསྒྲིགས།
ན་གཤེགས་སུ་གསོལ་བར་བྱའོ།། དགེ་བ་འདི་ཡིས་མྱུར་དུ་བདག།
རྒྱས་བ་སྲས་བཅས་འགྲུབ་གྱུར་ནས། །འགྲོ་བ་གཅིག་ཀྱང་
མ་ལུས་པ། །དེ་ཡི་ས་ལ་འགོད་པར་ཤོག །།
76

འཇིགས་བྱེད་ཀྱི་བདག་བསྐྱེད།
བཅོམ་ལྡན་འདས་དཔལ་རྡོ་རྗེ་འཇིགས་བྱེད་དཔའ་
བོ་གཅིག་པའི་སྒྲུབ་ཐབས་བདུད་ལས་རྣམ་རྒྱལ་
ཞེས་བྱ་བ་བཞུགས་སོ།།
༄༅། །ན་མོ་གུ་རུ་བཛྲ་བྷི་ར་ཝ་ཡ། བླ་མ་དང་འཇམ་
དཔལ་གཤིན་རྗེའི་གཤེད་དབྱེར་མ་མཆིས་པའི་ཞབས་ལ་
གུས་པ་ཆེན་པོས་ཕྱག་འཚལ་ཞིང་སྐྱབས་སུ་མཆིའོ། །བརྩེ་
བ་ཆེན་པོས་དུས་དང་གནས་སྐབས་ཐམས་ཅད་དུ་རྗེས་སུ་
བཟུང་དུ་གསོལ། འདིར་སྙིགས་མའི་དུས་སུ་ཡི་དམ་གྱི་ལྷ་གཞན་
ལས་ཁྱད་ཆོས་ཆེན་པོ་ལྔའི་སྒོ་ནས་ཁྱད་པར་འཕགས་པའི་ལྷག་པའི་ལྷ་མཆོག་
འཇམ་དཔལ་དུས་དགྲའི་དབང་པོའི་སྐུའི་རྣམ་འགྱུར་མང་དུ་བཞུགས་པའི་
ནང་ནས། ཆེས་མཆོག་ཏུ་གྱུར་པ་རྡོ་རྗེ་འཇིགས་བྱེད་དཔའ་བོ་གཅིག་པའི་
སྒྲུབ་ཐབས་བདུད་ལས་རྣམ་རྒྱལ་བློ་དམན་ལས་དང་པོ་པའི་རྒྱུན་ཁྱེར་ངག་
འདོན་དུ་བྱ་ཚུལ་གྱི་ཆོག་བསྒྲིགས་བསམ་བྱའི་སྤྲོས་པ་དོར་ཏེ་འདོན་ཆོག་རྐྱང་
པ་ནག་འགྲོས་སུ་འགོད་པ་ལ། བླ་བརྒྱུད་གསོལ་འདེབས་ནི། །
༈ ཁྱབ་བདག་འཇམ་པའི་རྡོ་རྗེ་གཤིན་རྗེའི་གཤེད།།
མགོན་དེའི་དགྱེས་པ་ཀུན་བསྐྱེད་མཁའ་འགྲོའི་གཙོ། །ཟུང་

བདག་བསྐྱེད་ཕྱོགས་བསྒྲིགས།
འཇུག་གོ་འཕང་མངོན་གྱུར་ལཱ་ལི་ཏ། །གསོལ་བ་འདེབས་
སོ་དངོས་གྲུབ་རྣམ་གཉིས་སྩོལ། །གྲུབ་མཆོག་དོན་ཡོད་
རྡོ་རྗེ་ཡེ་ཤེས་སྦས། །རླུང་སེམས་དབང་བསྒྱུར་པདྨ་བཛྲ་
དང་། །མདོ་རྒྱུད་མངའ་བདག་མར་མེ་མཛད་པའི་ཞབས།།
གསོལ་བ་འདེབས་སོ་དངོས་གྲུབ་རྣམ་གཉིས་སྩོལ། །མཐུ་
སྟོབས་དབང་ཕྱུག་རྭ་ལོ་རྡོ་རྗེ་གྲགས། །འཇིག་རྟེན་མིག་
གྱུར་ཆོས་རབ་དེ་སྲས་མཆོག །དཔལ་ལྡན་ཡེ་ཤེས་སེངྒེ་
འབུམ་སེང་ཞབས། །གསོལ་བ་འདེབས་སོ་དངོས་གྲུབ་
རྣམ་གཉིས་སྩོལ། །བདུད་བཞི་གཡུལ་བཟློག་རྗེ་བཙུན་
རྒ་ལོ་དང་། །ཀུན་མཁྱེན་ཤེས་རབ་སེངྒེ་ཡེ་ཤེས་དཔལ།།
དོན་གཉིས་ལྷུན་གྱིས་གྲུབ་པ་རིན་པོ་ཆེ། །གསོལ་བ་x།།
རྒྱལ་བ་གཉིས་པ་བློ་བཟང་གྲགས་པའི་དཔལ། །མཁས་
གྲུབ་དམ་པ་ཤེས་རབ་སེངྒེ་དང་། །ཟུང་འཇུག་མཆོག་བརྙེས་
དཔལ་ལྡན་བཟང་པོའི་ཞབས། །གསོལ་བ་x། །མདོ་
རྒྱུད་བསྟན་པའི་མངའ་བདག་དགེ་འདུན་འཕེལ། ། རྒྱུད་
དོན་ཇི་བཞིན་གཟིགས་པ་བཀྲ་ཤིས་འཕགས། །དོན་གཉིས་

འཇིགས་བྱེད་ཀྱི་བདག་བསྐྱེད།
ལྷུན་གྲུབ་བསམ་འགྲུབ་རྒྱ་མཚོའི་ཞབས། །གསོལ་བ་x།།
ཡོངས་རྫོགས་བསྟན་པའི་མངའ་བདག་བརྩོན་འགྲུས་
འཕགས། །ལེགས་བཤད་འབྱོར་པའི་མཛོད་འཛིན་རྡོ་རྗེ་
བཟང༌། །གདམས་པའི་གཏེར་མཛོད་སངས་རྒྱས་རྒྱ་
མཚོའི་ཞབས། །གསོལ་བ་x། །གྲུབ་པའི་དབང་ཕྱུག་
བློ་བཟང་ཆོས་རྒྱན་དང་། །རྡོ་རྗེ་འཛིན་པ་དཀོན་མཆོག་
རྒྱལ་མཚན་ཞབས། ། སྣང་མཐའི་ཟློས་གར་བློ་བཟང་ཡེ་
ཤེས་ལ། །གསོལ་བ་༤། །རྒྱལ་བའི་དབང་པོ་བསྐལ་
བཟང་རྒྱ་མཚོ་དང་། །རྒྱུ་དོན་འཛིན་པ་རོལ་པའི་རྡོ་རྗེའི་
ཞབས། །བསྟན་པའི་མངའ་བདག་ངག་དབང་ཚུལ་ཁྲིམས་
ལ། །གསོལ་བ་x། །མདོ་སྔགས་ཡོངས་རྫོགས་བྱང་
ཆུབ་ཆོས་འཕེལ་དང་། །བཀའ་དྲིན་མཉམ་མེད་བྲག་རི་
རྡོ་རྗེ་འཆང་། །བློ་བཟང་ཆོས་འབྱོར་རྒྱ་མཚོ་དཔལ་བཟང་
པོ། །གསོལ་བ་x། །ཡོངས་འཛིན་ཆེན་པོ་གླིང་སྤྲུལ་རྡོ་
རྗེ་འཆང་། ། བློ་བཟང་ལུང་རྟོགས་བསྟན་འཛིན་འཕྲིན་
ལས་ཞབས། །མཁན་ཆེན་བསྟན་པ་ཆོས་འཕེལ་དཔལ་

བདག་བསྐྱེད་ཕྱོགས་བསྒྲིགས། །
བཟང་པོ། །གསོལ་བ་x། །རབ་འབྱམས་རྒྱལ་བ་ཀུན་
གྱི་ཡེ་ཤེས་ནི། །འཇིགས་མཛད་ཁྲོ་བོར་མངོན་བཞེངས་
མི་ཡི་གར། །བཀའ་དྲིན་མཉམ་མེད་བདེ་ཆེན་སྙིང་པོ་
ལ། །གསོལ་བ་འདེབས་སོ་དངོས་གྲུབ་རྣམ་གཉིས་སྩོལ།།
ཡོངས་རྫོགས་ཐུབ་བསྟན་ལུང་དང་རྟོགས་པའི་ཚུལ། །རྣམ་
པར་རྒྱལ་བའི་དགོངས་པ་ཇི་བཞིན་དུ། །སྤེལ་བའི་འཕྲིན་
ལས་ཟླ་མེད་ཡོངས་འཛིན་རྗེར། །གསོལ་བ་འདེབས་སོ་
དངོས་གྲུབ་རྣམ་གཉིས་སྩོལ། ། སྟོང་ཉིད་སྙིང་རྗེ་ཟུང་དུ་
འཇུག་པའི་ལམ། །ཆེས་ཆེར་གསལ་མཛད་གངས་ཅན་
བསྟན་འགྲོའི་མགོན། །ཕྱག་ན་པདྨོ་བསྟན་འཛིན་རྒྱ་མཚོ་
ལ། །གསོལ་བ་འདེབས་སོ་དངོས་གྲུབ་རྣམ་གཉིས་སྩོལ།།
དེ་ལྟར་བསྟོད་པས་ཚེ་རབས་ཀུན་ཏུ་བདག །ཐེག་མཆོག་
དགེ་བའི་བཤེས་ཀྱིས་རྗེས་བཟུང་ནས། །ཟབ་རྒྱས་ཆོས་
ཀྱི་དགའ་སྟོན་གྱིས་འཚོ་ཞིང་། །མ་རྣམས་དོན་དུ་བྱང་
ཆུབ་བསྒྲུབ་པ་ལ། །འགལ་རྐྱེན་བདུད་བཞིའི་གཡུལ་ལས་
རྣམ་རྒྱལ་ཏེ། ། ཞི་རྒྱས་དབང་དྲག་གྲུབ་ཆེན་བརྒྱད་ལ་

འཇིགས་བྱེད་ཀྱི་བདག་བསྐྱེད།
སོགས། །དངོས་གྲུབ་ཀུན་གྱི་འབྱོར་པ་རབ་རྒྱས་ཤིང༌།།
ཐུབ་བསྟན་སྙིང་པོ་འཛིན་པའི་མཆོག་གྱུར་ཅིག །དངོས་
གཞི་ལ་ཐུན་གྱི་འགོར་ཇི་ལྟར་བྱ་བ་ནི།
༈ རང་ཉིད་སྐད་ཅིག་གིས་དཔལ་རྡོ་རྗེ་འཇིགས་བྱེད་
ཞལ་གཅིག་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པའི་
སྐུར་བཞེངས་པར་གྱུར། ཨོཾ་ཧཱིཀྐིཝི་ཀྲི་ཏཱ་ན་ན་ཧཱུཾ་ཕཊ།
ཨོཾ་སྭ་བྷཱ་ཝ་ཤུདྡྷསརྦ་དྷརྨཱསཱ་བྷཱ་ཝ་ཤུདྡྷོཉཧཾ། སྟོང་པ་ཉིད་
དུ་གྱུར། སྟོང་པའི་ངང་ལས་ཡཾ་ལས་རླུང་གི་དཀྱིལ་འཁོར་
སྔོན་པོ་གཞུའི་དབྱིབས་ལྟ་བུ་བ་དན་གྱིས་མཚན་པ། དེའི་
སྟེང་དུ་རཾ་ལས་མེའི་དཀྱིལ་འཁོར་དམར་པོ་གྲུ་གསུམ་པ།
དེའི་སྟེང་དུ་ཨཱཿལས་མི་མགོའི་སྒྱེད་པུ་གསུམ་གྱི་སྟེང་དུ།
ཨཱ༔ལས་བྱུང་བའི་ཐོད་པ་དཀར་པོ། དེའི་ནང་གི་ཤར་དུ་
ཧཱུཾ་ལས་བྱུང་བའི་བ་ལང་གི་ཤ་གོས་མཚན་པ། ལྷོར་ཨཾ་
ལས་བྱུང་བའི་ཁྱིའི་ཤ་ཀུས་མཚན་པ། ནུབ་ཏུ་ཛཾ་ལས་བྱུང་
བའི་གླང་པོ་ཆེའི་ཤ་དས་མཚན་པ། བྱང་དུ་ཁཾ་ལས་བྱུང་
བའི་རྟའི་ཤ་ཧས་མཚན་པ། དབུས་སུ་ཧཱུཾ་ལས་བྱུང་བའི་

བདག་བསྐྱེད་ཕྱོགས་བསྒྲིགས།
མིའི་ཤ་ནས་མཚན་པ། ཤར་ལྷོར་ལཾ་ལས་བྱུང་བའི་དྲི་
ཆེན་བིས་མཚན་པ། ལྷོ་ནུབ་ཏུ་མཾ་ལས་བྱུང་བའི་རཀྟ་རས་
མཚན་པ། ནུབ་བྱང་དུ་པཾ་ལས་བྱུང་བའི་བྱང་སེམས་དཀར་
པོ་ཤུས་མཚན་པ། བྱང་ཤར་དུ་ཏཱཾ་ལས་བྱུང་བའི་རྐང་མར་
མས་མཚན་པ། དབུས་སུ་པཾ་ལས་བྱུང་བའི་དྲི་ཆུ་མཱུས་
མཚན་པ། དེ་དག་གི་སྟེང་དུ་ཨོཾ་དཀར་པོ། ཨཱཿདམར་
པོ། ཧཱུཾ་སྔོན་པོ་གསུམ་སྟེང་ནས་སྟེང་དུ་བརྩེགས་པར་གྱུར།
རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་རླུང་ལ་ཕོག་
པས་རླུང་གཡོས་མེ་སྦར་ཏེ་ཐོད་པའི་རྫས་རྣམས་ཞུ་ཞིང་
ཁོལ་བར་གྱུར། ཡི་གེ་གསུམ་ལས་འོད་ཟེར་རིམ་པ་བཞིན་
དུ་འཕྲོས་པས། སྐུ་རྡོ་རྗེ་གསུང་རྡོ་རྗེ་ཐུགས་རྡོ་རྗེ་རྣམས་
བཀུག་ནས་ཡི་གེ་གསུམ་ལ་རིམ་གྱིས་ཐིམ་པ་རྣམས་ཐོད་
པར་ལྷུང་ནས་ཞུ་བས། ཧཱུྃ་གིས་ཁ་དོག་དྲི་ནུས་ཀྱི་སྐྱོན་
སྦྱངས། ཨས་བདུད་རྩིར་རྟོགས་པར་བྱས། ཨོཾ་གྱིས་
མང་པོར་སྦྱར་ཞིང་སྤེལ་བར་གྱུར། ཨོཾ་ཨཱཿཧཱུྃ། ལན་གསུམ་
བརྗོད་དེ་ནང་མཆོད་བྱིན་གྱིས་བརླབས། ཕྱོགས་སྐྱོང་གི་མཆོད་པ་བྱིན་བརླབ་
82

འཇིགས་བྱེད་ཀྱི་བདག་བསྐྱེད།
ནི། ཨོཾ་ཧཱིཀྐི༔ཝིཀྲྀ་ཏ་ན་ན་ཧཱུཾ་ཕཊ། ཨོཾ་སྭ་བྷཱ་ཝ་ཤུདྡྷསརྦ་
དྷ་རྨ་སྭ་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་པའི་
ངང་ལས་ཨཱ༔ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་
རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་བའི་མཆོད་ཡོན།
ཞབས་བསིལ། དྲི། མེ་ཏོག །བདུག་སྤོས། མར་མེ།
ཞལ་ཟས། རོལ་མོ་རྣམས་རང་བཞིན་བདེ་སྟོང་རྣམ་པ་
མཆོད་རྫས། བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་
པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་
ཨགྷཾ ཨཱཧཱུཾ། ཨོཾ་པཱཏྱཾ་ཨཱཧཱུཾ། ༀ་གནྡྷེ་ཨཱཿཧཱུཾ། ༀ་པུབྦེ་
ཨཱཧཾ། ཨོཾ་དྷུ་པེ་ཨཱ་ཧཱུཾ། ༀ་ཨཱ་ལོ་ཀེ་ཨཱ་ཧཱུཾ། ཨོཾ་ནི་ཝི་
བྱཨཱཧཱུཾ། ཨོཾ་ཤཔྟ་ཨཱཿཧཱུྃ། ཕྱོགས་སྐྱོང་གི་གཏོར་མ་བྱིན་བརླབ་བ
ནི། ཨོཾ་ཧཱིཙྪཊྚེཝིཀྲི་ཏཱ་ན་ན་ཧཱུཾ་ཕཊ། ཨོཾ་སྭ་བྷཱ་ཝ་ཤུདྡྷསརྦ་
དྷརྨ་སྭ་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་པའི་
ངང་ལས་ཡཾ་ལས་རླུང་གི་དཀྱིལ་འཁོར་སྔོན་པོ་གཞུའི་
དབྱིབས་ལྟ་བུ་བ་དན་གྱིས་མཚན་པ། དེའི་སྟེང་དུ་རཾ་ལས་
མེའི་དཀྱིལ་འཁོར་དམར་པོ་གྲུ་གསུམ་པ། དེའི་སྟེང་དུ་

བདག་བསྐྱེད་ཕྱོགས་བསྒྲིགས།
ཨཱཿལས་མི་མགོའི་སྒྱེད་པུ་གསུམ་གྱི་སྟེང་དུ། ཨཱཿལས་
བྱུང་བའི་ཐོད་པ་དཀར་པོ། དེའི་ནང་གི་ཤར་དུ་ཧཱུཾ་ལས་
བྱུང་བའི་བ་ལང་གི་ཤ་གོས་མཚན་པ། ལྷོར་ཨཾ་ལས་བྱུང་
བའི་ཁྱིའི་ཤ་ཀུས་མཚན་པ། ནུབ་ཏུ་ཛཾ་ལས་བྱུང་བའི་གླང་
པོ་ཆེའི་ཤ་དས་མཚན་པ། བྱང་དུ་ཁཾ་ལས་བྱུང་བའི་རྟའི་
ཤ་ཧས་མཚན་པ། དབུས་སུ་ཧཱུཾ་ལས་བྱུང་བའི་མིའི་ཤ་ནས་
མཚན་པ། ཤར་ལྷོར་ལཾ་ལས་བྱུང་བའི་དྲི་ཆེན་བིས་མཚན་
པ། ལྷོ་ནུབ་ཏུ་མཾ་ལས་བྱུང་བའི་རཀྟ་རས་མཚན་པ། ནུབ་
བྱང་དུ་པཾ་ལས་བྱུང་བའི་བྱང་སེམས་དཀར་པོ་ཤུས་མཚན་
པ། བྱང་ཤར་དུ་ཏཱཾ་ལས་བྱུང་བའི་རྐང་མར་མས་མཚན་
པ། དབུས་སུ་བཾ་ལས་བྱུང་བའི་དྲི་ཆུ་མཱུས་མཚན་པ། དེ་
དག་གི་སྟེང་དུ་ཨོཾ་དཀར་པོ། ཨཱཿདམར་པོ། ཧཱུཾ་སྔོན་པོ་
གསུམ་སྟེང་ནས་སྟེང་དུ་བརྩེགས་པར་གྱུར། རང་གི་ཐུགས་
ཀའི་ཧཱུཾ་ལས་འོད་ཟེར་འཕྲོས་རླུང་ལ་ཕོག་པས་རླུང་གཡོས་
མེ་སྦར་ཏེ་ཐོད་པའི་རྫས་རྣམས་ཞུ་ཞིང་ཁོལ་བར་གྱུར། ཡི་
གེ་གསུམ་ལས་འོད་ཟེར་རིམ་པ་བཞིན་དུ་འཕྲོས་པས། སྐུ་
84

འཇིགས་བྱེད་ཀྱི་བདག་བསྐྱེད།
རྡོ་རྗེ་གསུང་རྡོ་རྗེ་ཐུགས་རྡོ་རྗེ་རྣམས་བཀུག་ནས་ཡི་གེ་
གསུམ་ལ་རིམ་གྱིས་ཐིམ་པ་རྣམས་ཐོད་པར་ལྷུང་ནས་ཞུ་
བས། ཧཱུྃ་གིས་ཁ་དོག་དྲི་ནུས་ཀྱི་སྐྱོན་སྦྱངས། ཨས་བདུད་
རྩིར་རྟོགས་པར་བྱས། ཨོཾ་གྱིས་མང་པོར་སྦར་ཞིང་སྤེལ་
བར་གྱུར། ཨོཾ་ཨཱ་ཧཱུཾ། ལན་གསུམ། སྔོན་འགྲོའི་མཆོད་གཏོར་
འབུལ་བ་ནི། རང་གི་ཐུགས་ཀའི་ཧཱུཾ་སྔོན་པོའི་འོད་ཟེར་ལྕགས་
ཀྱའི་རྣམ་པ་ཅན་གྱིས་ཕྱོགས་སྐྱོང་བཅོ་ལྔ་འཁོར་དང་བཅས་
པ་བཀུག་ནས་ཕྱོགས་མཚམས་རྣམས་སུ་འཁོད་པ་སྐད་
ཅིག་གིས་འོད་གསལ་དུ་བཅུག་པ་ལས་དཔལ་རྡོ་རྗེ་
འཇིགས་བྱེད་ཞལ་གཅིག་ཕྱག་གཉིས་ཀྱིས་གྲི་གུག་དང་ཐོད་
པ་འཛིན་པའི་སྐུར་བཞེངས་པའི་མགྲོན་རྣམས་ཀྱི་ལྗགས་
ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པ་དཀར་པོ་འོད་ཀྱི་སྦུ་གུ་
ཅན་རྣམས་སུ་གྱུར། ཨོཾ་ཡ་མ་རཱ་ཛཱ་ས་དོ་མེ་ཡ། ཡ་མེ་
དོ་རུ་ཎ་ཡོ་ད་ཡ། ཡ་ད་ཡོ་ནི་ར་ཡཀྵེ་ཡ། ཡཀྵེ་ཡཙྪ་ནཱི་
རཱ་མ་ཡ་ཧཱུྃ་ཧཱུྃ་ཕཊ་ཕཊ་སྭཱཧཱ། རྩ་སྔགས་ལན་གཅིག་བརྗོད། ཨོ་
བྷུ་ཙ་ར་ན། ཡ་པཱ་ཏཱ་ལ་ཙ་ར་ཡ། མཱན་ཁེ་ཙ་ར་ཡ། ཏ་

བདག་བསྐྱེད་ཕྱོགས་བསྒྲིགས།
པཱར་བ་ནི་གཱ་ནཾ། ཀ་ད་ཀྱི་ཎ་ངྷི་གཱ་ཡ། ཧཾ་པཉྩི་མ་ནཾ། ཕཊ་
ཨུད་ཏ་ར་ཏི་གཱ་ཡ། ཨོཾ་ཨི། ཧཱིཡ། ཐཾ་བ། ཝི་ཀྵི། ཀྲ་
ཀོ །ཏཱ་ཨེ། ན་ཨ། ན་དེ། ཧཱུཾ་བྷྱོ༔ ཕཊ་སརྦ་བྷུ་ཏེ་
ཞེས་པ་གསུམ་གྱིས་བསྔོ། ཨོཾ་ད་ཤ་དིཀ་ལོ་ཀ་པཱ་ལ་ས་པ་
རི་ཝཱ་ར་ཨགྷཾ་པྲཏཱི་ཙྪ་ཧཱུཾ་སྭཱ་ཧཱ། ཨོཾ་ད་ཤ་དིཀ་ལོ་ཀ་པཱ་ལ་
ས་པ་རི་ཝཱ་ར་པདྡྷཾ་པྲཏཱི་ཙྪ་ཧཱུྃ་སྭཱ་ཧཱ། ཨོཾ་ད་ཤ་དིཀ་ལོ་ཀ་
པཱ་ལ་ས་རི་ཝཱ་ར་གནྡྷེ་པྲཏི་ཙྪ་ཧཱུྃ་སྭཱ་ཧཱ། ཨོཾ་ད་ཤ་དིཀ་ལོ་
ཀ་པཱ་ལ་ས་པ་རི་ཝཱ་ར་པུཊྚེ་པྲཏི་ཙྪ་ཧཱུཾ་སྭཱཧཱ། ཨོཾ་ད་ཤ་དིཀ་
ལོ་ཀ་པཱ་ལ་ས་པ་རི་ཝཱ་ར་དྷུ་པེ་པྲཏཱི་ཙྪ་ཧཱུྃ་སྭཱ་ཧཱ། ཨོཾ་ད་ཤ་
དིཀ་ལོ་ཀ་པཱ་ལ་ས་པ་རི་ཝཱ་ར་ཨཱ་ལོ་ཀེ་པྲཏཱི་ཙྪ་ཧཱུྃ་སྭཱཧཱ། ཨོཾ་
ད་ཤ་དིཀ་ལོ་ཀ་པཱ་ལ་ས་པ་རི་ཝཱ་ར་ནེ་ཝིདྱ་པྲཏཱི་ཙྪ་ཧཱུཾ་སྭཱཧཱ།
ཨོཾ་ད་ཤ་དིཀ་ལོ་ཀ་པཱ་ལ་ས་པ་རི་ཝཱ་ར་ཤབྟ་པྲཏཱི་ཙྪ་ཧཱུཾ་སྭཱཧཱ།
ཨོཾ་ད་ཤ་དིཀ་ལོ་ཀ་པཱ་ལ་ས་པ་རི་ཝཱ་ར་ཨོཾ་ཨཱཿཧཱུྃ། ཞེས་
ཕྱི་ནང་གི་མཆོད་པ་དབུལ། བཅོམ་ལྡན་ཆོས་རྗེ་འཇམ་དབྱངས་
སྤྱན་ལམ་དུ། །བདུད་འདུལ་བསྟན་པ་བསྲུང་བར་ཞལ་
བཞེས་པ། །ལས་ཀྱི་གཤིན་རྗེ་མ་མོ་མཁའ་འགྲོ་མ།།
86

འཇིགས་བྱེད་ཀྱི་བདག་བསྐྱེད།
འབྱུང་པོ་རོ་ལངས་ཅི་བགྱི་བཀའ་ཉན་ཚོགས། ། ཕྱི་ནང་
སྐྱོང་བའི་དམ་ཅན་མ་ལུས་ལ། །བདག་ནི་རེ་བའི་སེམས་
ཀྱིས་འདུད་ཅིང་མཆིས། །ཞེས་བསྟོད། ཕྱོགས་སྐྱོང་འཁོར་
དང་བཅས་པ་རྣམས་ཀྱིས་བདག་གི་དགེ་བའི་བྱ་བ་རྣམས་
མཐར་ཕྱིན་པ་དང་། དེའི་བར་ཆད་ཞི་བའི་འཕྲིན་ལས་
མཛོད་ཅིག ཅེས་འཕྲིན་ལས་བཅོལ། ཨོཾ་ཡ་མཱནྟ་ཀ་ས་མ་
ཡ། མ་ནུ་པཱ་ལ་ཡ། ཡ་མཱནྟ་ཀ་ཏེ་ནོ་པ་ཏི་ཥྛ། དྲྀ་ཌྷ་མེ་
བྷཱ་ཝ། སུ་པོ་བྱོ་མེ་བྷཱ་ཝ། སུ་ཏོ་སྦྱོ་མེ་བྷཱ་ཝ། ཨ་ནུ་ར་ཀྟ་
མེ་བྷཱ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་
ཤྲཱི་ཡཾ་ཀུ་རུ་ཧཱུཾ། ཧ་ཧ་ཧ་ཧ་ཧོ། བྷ་ག་ཝན། ཡ་མཱནྟ་ཀ་
མ་མེ་མུཉྩ། ཡ་མནྟ་ཀ་བྷ་བ་མ་ཧཱ་ས་མ་ཡ་སཏྭ་ཨཱ༔ཧཱུྃ་ཕཊ།
མ་རྙེད་ཡོངས་སུ་མ་ཤེས་དང་། །གང་ཡང་ནུས་པ་མ་
མཆིས་པས། །འདིར་ནི་བྱ་བ་གང་བགྱིས་པ། །དེ་ཀུན་
ཁྱོད་ཀྱིས་བཟོད་མཛད་རིགས། །ཞེས་ནོངས་པ་བཟོད་པར་གསོལ།
ཨོཾ་ཨཱབཛྲ་མུཕྱོགས་སྐྱོང་འཁོར་བཅས་རང་གནས་སུ་
གཤེགས་པར་གྱུར། ཅེས་གཤེགས་པར་བྱ། བདག་བསྐྱེད་ཀྱི་མཆོད་
87

བདག་བསྐྱེད་ཕྱོགས་བསྒྲིགས།
པ་ནི། ཨོཾ་ཧཱིཊྚེཝཝི་ཀྲི་ཏཱ་ན་ན་ཧཱུཾ་ཕཊ། ཨོཾ་སྭ་བྷ་ཝ་ཤུདྡྷསརྦ་
དྷརྨ་སྭ་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་པའི་
ངང་ལས་ཨཱ༔ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་
རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་བའི་མཆོད་ཡོན།
ཞབས་བསིལ། དྲི། མེ་ཏོག བདུག་སྤོས། མར་མེ།
ཞལ་ཟས། རོལ་མོ་རྣམས་རང་བཞིན་བདེ་སྟོང་རྣམ་པ་
མཆོད་རྫས། བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་
པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་
ཨགྷཾ་ཨཱཧཱུཾ། ཨོཾ་པཱ་དྱ་ཨཱཿཧཱུཾ། ༀ་གནྡྷེ་ཨཱཿཧཱུཾ། ༀ་པུབྦེ་
ཨཱཧཱུཾ། ཨོཾ་དྷུ་པེ་ཨཱ་ཧཱུཾ། ༀ་ཨཱ་ལོ་ཀེ་ཨཱ་ཧཱུཾ། ཨོ་ནི་ཝིདྱ་
ཨཱཧཱུཾ། ཨོཾ་ཤཔྟ་ཨཱཿཧཱུཾ། རྡོ་རྗེ་སེམས་དཔའི་བསྒོམ་བཟླས་ནི། །
དཀོན་མཆོག་གསུམ་ལ་སྐྱབས་སུ་འགྲོ །སེམས་ཅན་
ཐམས་ཅད་བདག་གིས་སྒྲོལ། །བྱང་ཆུབ་གནས་ལ་འགོད་
པར་བགྱི། །བྱང་ཆུབ་སེམས་ནི་ཡང་དག་བསྐྱེད། །ལན་
གསུམ། རང་གི་སྤྱི་བོར་པཾ་ལས་པདྨ་དང་ཨ་ལས་ཟླ་བའི་
དཀྱིལ་འཁོར་གྱི་སྟེང་དུ་ཧཱུྃ་ལས་རྡོ་རྗེ་དཀར་པོ་རྩེ་ལྔ་པ་ལྟེ་

འཇིགས་བྱེད་ཀྱི་བདག་བསྐྱེད།
བ་ལ་ཧཱུཾ་གིས་མཚན་པ་དེ་ལས་འོད་འཕྲོས། འདུས་ཡོངས་
སུ་གྱུར་པ་ལས། རྡོ་རྗེ་སེམས་དཔའ་སྐུ་མདོག་དཀར་པོ་
ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པ།
ཡུམ་རྡོ་རྗེ་སྙེམས་མ་དཀར་མོ་ཞལ་གཅིག་ཕྱག་གཉིས་ཀྱིས་
གྲི་གུག་དང་ཐོད་པ་འཛིན་པས་འཁྱུད་པ། གཉིས་ཀའང་
དར་གྱི་ན་བཟའ་དང་རིན་པོ་ཆེའི་རྒྱན་སྣ་ཚོགས་པས་
བརྒྱན་པ། ཡབ་རྡོ་རྗེའི་སྐྱིལ་ཀྲུང་གིས་བཞུགས་པ། དེའི་
ཐུགས་ཀར་ཟླ་བའི་སྟེང་དུ་ཧཱུྃ་ཡིག་དཀར་པོ། དེ་ལས་འོད་
ཟེར་འཕྲོས། རང་འདྲའི་ཡེ་ཤེས་པ་སྤྱན་དྲངས། གཉིས་
སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་
འཕྲོས། དབང་གི་ལྷ་སྤྱན་དྲངས། དེ་བཞིན་གཤེགས་
པ་ཐམས་ཅད་ཀྱིས་འདི་ལ་མངོན་པར་དབང་བསྐུར་དུ་
གསོལ། ཞེས་གསོལ་བ་བཏབ་པས། དེ་རྣམས་ཀྱིས་ཡེ་
ཤེས་ཀྱི་བདུད་རྩིས་གང་བའི་བུམ་པ་ཐོགས་ནས། ཨོཾ་སརྦ་
ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་
བསྐུར་སྐུ་ཡེ་ཤེས་ཀྱི་བདུད་རྩིས་གང་། མི་བསྐྱོད་པས་
89

བདག་བསྐྱེད་ཕྱོགས་བསྒྲིགས།
དབུ་བརྒྱན་པར་གྱུར། བཅོམ་ལྡན་འདས་རྡོ་རྗེ་སེམས་
དཔའ། བདག་དང་སེམས་ཅན་ཐམས་ཅད་ཀྱི་སྡིག་སྒྲིབ་
དང་། དམ་ཚིག་ཉམས་ཆག་ཐམས་ཅད་བྱང་ཞིང་དག་
པར་མཛད་དུ་གསོལ། ཞེས་གསོལ་བ་བཏབ་པས། ཐུགས་
ཀའི་ཧཱུཾ་ལས་འོད་ཟེར་འཕྲོས། སེམས་ཅན་ཐམས་ཅད་
ཀྱི་སྡིག་སྒྲིབ་སྦྱངས། སངས་རྒྱས་སྲས་བཅས་ལ་མཉེས་
པའི་མཆོད་པ་ཕུལ། དེ་རྣམས་ཀྱི་ཡོན་ཏན་ཐམས་ཅད་
འོད་ཀྱི་རྣམ་པར་བསྡུས་ནས་ཐུགས་ཀའི་ཧཱུཾ་ལ་ཐིམ་པས་
གཟི་བརྗིད་དང་མཐུ་སྟོབས་ཕུན་སུམ་ཚོགས་པར་གྱུར། ཨོཾ་
བཛྲ་སཏཱ་ས་མ་ཡ། མ་ནུ་པཱ་ལ་ཡ། བཛྲ་སཏྭ་ཏྭེ་ནོ་པ་
ཏི་ཥྛ། དྲི་དྷོ་མེ་བྷཱ་ཝ། སུ་ཏོ་བྱོ་མེ་བྷཱ་ཝ། སུ་པོ་བྱོ་མེ་བྷཱ་
ཝ། ཨ་ནུ་རཀྟ་མེ་བྷ་ཝ། སརྦ་སིདྡྷི་མྨེ་པྲ་ཡཙྪ། སརྦ་
ཀརྨ་སུ་ཙ་མེ། ཙིཏྟཾ་ཤྲཱི་ཡཾ་ཀུ་རུ་ཧཱུཾ། ཧ་ཧ་ཧ་ཧ་ཧོ༔ བྷ་
གཝན་སརྦ་ཏ་ཐ་ག་ཏ། བཛྲ་མ་མེ་མུཉྩ། བཛྲ་བྷ་བ། མཧཱ་
ས་མ་ཡ་ས་ཏཱ་ཨཱཧུཾ་ཕཊ། ཅེས་ཉེར་གཅིག་བཟླས་པའི་མཐར།
བདག་ནི་མི་ཤེས་རྨོངས་པ་ཡིས། །དམ་ཚིག་ལས་ནི་འགལ་
90

འཇིགས་བྱེད་ཀྱི་བདག་བསྐྱེད།
ཞིང་ཉམས། ། བླ་མ་མགོན་པོས་སྐྱབས་མཛོད་ཅིག །གཙོ་
བོ་རྡོ་རྗེ་འཛིན་པ་སྟེ། །ཐུགས་རྗེ་ཆེན་པོའི་བདག་ཉིད་ཅན།།
འགྲོ་བའི་གཙོ་ལ་བདག་སྐྱབས་མཆི། ། རྡོ་རྗེ་སེམས་དཔའི་
ཞལ་ནས་རིགས་ཀྱི་བུ། ཁྱོད་ཀྱི་སྡིག་སྒྲིབ་དང་དམ་ཚིག་
ཉམས་ཆག་ཐམས་ཅད་བྱང་ཞིང་དག་གོ །ཞེས་གསུངས་
ནས་རང་ལ་ཐིམ་པས་རང་གི་སྒོ་གསུམ་དང་རྡོ་རྗེ་སེམས་
དཔའི་སྐུ་གསུང་ཐུགས་དབྱེར་མི་ཕྱེད་པར་གྱུར། ཐུན་དངོས་
གཞི་ལ་ཇི་ལྟར་བྱ་བ་ལ། ཐོག་མར་ཚོགས་ཞིང་མཆོད་པ་ནི། །
རང་ཉིད་འཇིགས་བྱེད་ཞལ་གཅིག་ཕྱག་གཉིས་པར་
གསལ་བའི་ཐུགས་ཀར་པདྨ་དང་ཉི་མ་ལ་གནས་པའི་ཧཱུྃ་
གི་འོད་ཟེར་གྱིས་འཇིག་རྟེན་གྱི་ཁམས་མུ་མེད་པ་གསལ་
བར་བྱས། དེ་ན་བཞུགས་པའི་སངས་རྒྱས་དང་བྱང་ཆུབ་
སེམས་དཔའ་དང་ཁྲོ་བོ་དང་། རིག་པའི་ཚོགས་ཀྱིས་བསྐོར་
བའི་རྡོ་རྗེ་འཇིགས་བྱེད་བླ་མ་དང་བཅས་པ་མདུན་གྱི་ནམ་
མཁར་སྤྱན་དྲངས། འོད་ཟེར་རང་གི་སྙིང་གར་ཐིམ་པར་
གྱུར། གང་གི་དྲིན་གྱིས་བདེ་ཆེན་གནས། །སྐད་ཅིག་

བདག་བསྐྱེད་ཕྱོགས་བསྒྲིགས།
གིས་ནི་ཐོབ་འགྱུར་བ། །བླ་མ་རིན་ཆེན་ལྟ་བུ་ཡི། །རྡོ་
རྗེ་ཅན་ཞབས་པད་ལ་འདུད། །གཟུགས་མཆོག་མཆོག་
ཏུ་དྲག་པོ་ཆེ། །དཔའ་བོ་མཆོག་གི་སྤྱོད་ཡུལ་ཅན།།
གདུལ་དཀའ་འདུལ་བའི་དོན་མཛད་པ། །རྡོ་རྗེ་འཇིགས་
བྱེད་ལ་ཕྱག་འཚལ། ཞེས་པས་བླ་མ་དང་ལྷ་ལ་ཕྱག་བྱ། རང་
གི་སྙིང་ཁའི་ས་བོན་གྱི་འོད་ཟེར་ལས་བྱུང་བའི་ཙ་རྩི་ཀ་
དཀར་མོ། ཕག་མོ་སྔོན་མོ། དབྱངས་ཅན་མ་དམར་
མོ། གོ་རི་ལྗང་ཁུ་ཕྱག་ན་མཆོད་རྫས་སྣ་ཚོགས་པ་ཐོགས་
པ་རྣམས་ཀྱིས་མཆོད་པར་གྱུར་བར་བསམས་ལ། ཨོཾ་
ཧཱི ཧས་མཆོད་ཡོན་དང་། ཨོཾ་ཧཱུྃ་ཧཱུྃ་ཕཊ་ཀྱིས་ཞབས་བསིལ།
ཨོཾ་ཝི་ཀྲི་ཏཱ་ན་ན་དུཏྟཾ་སཏཱ་ད་མ་ཀ་གགཡིས་དྲི། ཨོ་ཀུ་
མ་རཱ་རཱུ་པི་ཎེ་ཛཛཧཱུྃ་ཕཊ་ཀྱིས་མེ་ཏོག ཨོ་ཧཱིཧཱ་ཧི་ཕཊ་
ཀྱིས་བདུག་སྤོས། ཨོ་དཱིཔཱ་ལོ་ཙ་ན་ཝི་ཀྲི་ཏཱ་ན་ན་མཧཱ་ཨཊྚ་
ཊྚ་ཧཱ་ས་ན་དཱི་ནི་དཱིཔཱ་ཡེ་སྭཱཧཱས་མར་མེ། ཨོཾ་བཛྲ་ནི་ཝིདྱ་ཨཱ༔ཧཱུྃ་
སྭཱཧཱས་ལྷ་བཤོས། ཨོཾ་བཛྲ་ཤཔྟ་ཨཱཿཧཱུྃ་གིས་རོལ་མོ་རྣམས་དབུལ།
ལྷ་མོ་རྣམས་སླར་བསྡུའོ། །དེ་ནས། སྡིག་པ་རྣམས་ནི་བཤགས་

འཇིགས་བྱེད་ཀྱི་བདག་བསྐྱེད།
པར་བྱ། །སྐྱེས་ཤིང་བྱུང་བ་རྣམས་ནི་བསལ། །མི་བྱེད་
པར་ཡང་སྤྱན་སྔར་བརྗོད། །དེ་བཞིན་བསོད་ནམས་རྗེས་
ཡི་རང་། །བདག་གིས་བདེ་འགྲོ་ཡོངས་སུ་བསྔོ། །དཀོན་
མཆོག་གསུམ་ལ་སྐྱབས་སུ་འགྲོ །སེམས་ཅན་ཐམས་ཅད་
བདག་གིས་སྒྲོལ། །བྱང་ཆུབ་གནས་ལ་འགོད་པར་བགྱི།།
བྱང་ཆུབ་སེམས་ནི་ཡང་དག་བསྐྱེད། ། ཡོན་ཏན་རྒྱ་མཚོ་
ཁྱེད་རྣམས་ལ། །བདག་གི་ལུས་ནི་དབུལ་བར་བགྱི། ། ཡང་
དག་རྫོགས་པའི་སངས་རྒྱས་དང་། །དེ་སྲས་ལམ་གྱུར་
སྦྱིན་སོགས་ཚུལ། ། སྐུ་གསུམ་ཡེ་ཤེས་ཐོབ་བྱའི་ཕྱིར། །རབ་
ཏུ་དང་བས་བསྟེན་པར་བགྱི། །ཞེས་ཡན་ལག་བདུན་པ་བྱ།
སངས་རྒྱས་བྱང་ཆུབ་སེམས་དཔའ་རྣམས། །བདག་ལ་
དགོངས་པར་མཛད་དུ་གསོལ། །བདག་མིང་འདི་ཞེས་
བགྱི་བ་ནི། །དུས་འདི་ནས་ནི་བཟུང་ནས་ནི། །བྱང་ཆུབ་
སྙིང་པོར་མཆིས་ཀྱི་བར། །ཇི་ལྟར་དུས་གསུམ་མགོན་
པོ་རྣམས། །བྱང་ཆུབ་ཏུ་ནི་ངེས་མཛད་པའི། །བྱང་ཆུབ་
སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི།།
93

བདག་བསྐྱེད་ཕྱོགས་བསྒྲིགས།
རིགས་ལྔ་སྤྱི་དང་སོ་སོ་ཡི། །དམ་ཚིག་སྡོམ་པ་མ་ལུས་
བཟུང་། །མ་བསྒྲལ་བ་རྣམས་བདག་གིས་བསྒྲལ། །མ་
གྲོལ་བ་རྣམས་བདག་གིས་དགྲོལ། །དབུགས་མ་ཕྱིན་པ་
དབུགས་དབྱུང་ཞིང་། །སེམས་ཅན་མྱ་ངན་འདས་ལ་
འགོད། །ཅེས་སྔགས་སྡོམ་གཟུངས། སེམས་ཅན་ཐམས་ཅད་
བདེ་བ་དང་ལྡན་པར་གྱུར་ཅིག །སེམས་ཅན་ཐམས་ཅད་
སྡུག་བསྔལ་དང་བྲལ་བར་གྱུར་ཅིག །སེམས་ཅན་ཐམས་
ཅད་བདེ་བ་དང་མི་འབྲལ་བར་གྱུར་ཅིག །སེམས་ཅན་
ཐམས་ཅད་འཇིག་རྟེན་གྱི་ཆོས་བརྒྱད་དང་གཟུང་འཛིན་
གྱི་རྣམ་རྟོག་གིས་མི་བསྐྱོད་པའི་བཏང་སྙོམས་ལ་གནས་
པར་བྱའོ། །སྐུ་གསུམ་ལམ་ཁྱེར་ནི།
ཨོཾ་སྭ་བྷཱ་ཝ་ཤུདྡྷསརྦ་དྷརྨསྭ་བྷ་ཝ་ཤུདྡྷོཉཧཾ། ཨོ་ཤཱནྱ་
ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉཧཾ། རང་དང་ཚོགས་ཞིང་
གི་ལྷ་དང་དེ་དག་ལས་གཞན་པའི་ཆོས་ཐམས་ཅད་བརྟེན་
ནས་བཏགས་པ་ཡིན་པའི་ཕྱིར། རྟག་ཆད་ལ་སོགས་པའི་
མཐའ་བཞི་དང་བྲལ་བ། བདག་མེད་པའི་རང་བཞིན་སྟོང་
4

འཇིགས་བྱེད་ཀྱི་བདག་བསྐྱེད།
པ་ཉིད་དུ་གྱུར། ཅེས་འཆི་བ་ཆོས་སྐུའི་ལམ་ཁྱེར་བསྒོམ། སྟོང་
པའི་ངང་ལས་ཡཾ་ལས་རླུང་གི་དཀྱིལ་འཁོར་དུ་བའི་མདོག་
ཅན་གཞུ་ལྟ་བུ་རྒྱལ་མཚན་གྱིས་མཚན་པ། དེའི་སྟེང་
དུ་རཾ་ལས་མེའི་དཀྱིལ་འཁོར་དམར་པོ་གྲུ་གསུམ་འབར་
བའི་འཕྲེང་བ་འཁྲིགས་པའི་རྡོ་རྗེའི་རྒྱན་གྱིས་བརྒྱན་པ།
དེའི་སྟེང་དུ་པཾ་ལས་ཆུའི་དཀྱིལ་འཁོར་དཀར་པོ་ཟླུམ་པོ་
བུམ་པས་མཚན་པ། དེའི་སྟེང་དུ་པཾ་ལས་སའི་དཀྱིལ་
འཁོར་སེར་པོ་གྲུ་བཞིར་རྡོ་རྗེས་མཚན་པའི་སྟེང་དུ་ཧཱུྃ་ལས་
སྣ་ཚོགས་རྡོ་རྗེ་ལྟེ་བ་ལ་ཧཱུཾ་གིས་མཚན་པ། དེ་ལས་འོད་
ཟེར་འོག་ཏུ་འཕྲོས་པས་རྡོ་རྗེའི་ས་གཞི། ལོགས་སུ་འཕྲོས་
པས་རྡོ་རྗེའི་རྭ་བ། སྟེང་དུ་འཕྲོས་པས་རྡོ་རྗེའི་གུར། གུར་
གྱི་འོག་རྭ་བའི་སྟེང་དུ་རྡོ་རྗེའི་བླ་བྲེ་སྟེ། ཐམས་ཅད་ཀྱང་
རྡོ་རྗེ་འབར་བའི་རང་བཞིན་བར་མཚམས་མེད་པ་དུམ་བུ་
གཅིག་ཏུ་གྱུར་པའི་ཕྱི་རོལ་ཏུ། བསྐལ་པ་འཇིག་པའི་མེ་
ལྟ་བུའི་ཁ་དོག་སྣ་ལྔའི་མེ་དཔུང་ཕྱོགས་བཅུར་འཕྲོ་བར་
གྱུར། ཅེས་ཐུན་མོང་བའི་བསྲུང་འཁོར་བསྒོམ།
95

བདག་བསྐྱེད་ཕྱོགས་བསྒྲིགས།
རྭ་བའི་དབུས་སུ་ཧཱུཾ་ལས་བཀའི་འཁོར་ལོ་སེར་པོ་རབ་
ཏུ་འབར་བ་གཡས་བསྐོར་དུ་འཁོར་བ། རྩིབས་བཅུ་ལྟེ་
བ་དང་བཅས་པ། ལྟེ་བའི་ནང་དང་རྩིབས་ལ་ཅུང་ཟད་
མ་རེག་པའི་གནས་རྣམས་སུ་སྣ་ཚོགས་པདྨ་དང་ཟླ་བ་དང་
ཉི་མའི་གདན་གསུམ་གསུམ་གདན་དབུས་མའི་སྟེང་དུ་ཧཱུྃ་
ཡིག་ཡོངས་སུ་གྱུར་པ་ལས། རང་ཉིད་གནོད་མཛེས་རྒྱལ་
པོ་སྐུ་མདོག་མཐིང་ག་མི་བསྐྱོད་པའི་ཅོད་པན་ཅན་མཐིང་
དཀར་དམར་བའི་ཞལ་གསུམ་ཕྱག་དྲུག་གི་དང་པོ་གཉིས་
ཀྱིས་རང་འདྲའི་ཡུམ་ལ་འཁྱུད་ཅིང་ལྷག་མ་གཡས་གཉིས་
རིན་པོ་ཆེ་དང་ལྕགས་ཀྱུ། གཡོན་གཉིས་པདྨ་དང་ཞགས་
པ་འཛིན་པ་ཞབས་གཡས་བསྐུམས་ཤིང་གཡོན་བརྐྱང་བའི་
སྟབས་ཀྱིས་བཞུགས་པ། ཡབ་ཡུམ་སྙོམས་པར་ཞུགས་
པའི་ཐུགས་ཀའི་ཧཱུྃ་གི་འོད་ཟེར་གྱིས་བཀུག་པའི་ཁྲོ་བོ་བཅུ་
ཞལ་དུ་བཅུག་ནས་ཞུ་བ་རྡོ་རྗེའི་ལམ་ནས་ཡུམ་གྱི་པདྨར་
ཞུགས་པའི་ཐིག་ལེ་བཅུ་ལས་ཧཱུྃ་རིང་པོ་བཅུ་དང་། དེ་
ལས་ཁྲོ་བོ་བཅུར་གྱུར་པའི་གཤིན་རྗེའི་གཤེད་སྔོན་པོ་རྣམ་

འཇིགས་བྱེད་ཀྱི་བདག་བསྐྱེད།
སྣང་གི་ཅོད་པན་ཅན། སྔོ་དཀར་དམར་བའི་ཞལ་གསུམ་
ཕྱག་དྲུག་གི་དང་པོ་གཉིས་ཀྱིས་རང་འདྲའི་ཡུམ་ལ་འཁྱུད་
ཅིང་། ལྷག་མ་གཡས་གཉིས་རིན་པོ་ཆེ་དང་རྡོ་རྗེ་ཐོ་བ།
གཡོན་གཉིས་པདྨ་དང་རལ་གྲི་འཛིན་པ། ཧཱུཾ་པདྨ་ལས་
སྤྲོས་ཏེ། ཤར་རྩིབས་ཀྱི་སྟེང་གི་གདན་ལ་གཡོན་བརྐྱང་
གིས་འཁོད། གཞན་གྱིས་མི་ཐུབ་པ་དཀར་པོ་མི་བསྐྱོད་
པའི་ཅོད་པན་ཅན། དཀར་མཐིང་དམར་བའི་ཞལ་གསུམ་
ཕྱག་དྲུག་གི་དང་པོ་གཉིས་ཀྱིས་རང་འདྲའི་ཡུམ་ལ་འཁྱུད་
ཅིང་། ལྷག་མ་གཡས་གཉིས་རིན་པོ་ཆེ་དང་བེ་ཅོན།
གཡོན་གཉིས་པདྨ་དང་རལ་གྲི་འཛིན་པ། ཧྭ་པདྨ་ལས་
སྤྲོས་ཏེ། ལྷོ་རྩིབས་ཀྱི་སྟེང་གི་གདན་ལ་གཡོན་བརྐྱང་གིས་
འཁོད། རྟ་མགྲིན་དམར་པོ་འོད་དཔག་མེད་ཀྱི་ཅོད་པན་
ཅན། དམར་མཐིང་དཀར་བའི་ཞལ་གསུམ་ཕྱག་དྲུག་
གི་དང་པོ་གཉིས་ཀྱིས་རང་འདྲའི་ཡུམ་ལ་འཁྱུད་ཅིང་།
ལྷག་མ་གཡས་གཉིས་རིན་པོ་ཆེ་དང་པདྨ། གཡོན་གཉིས་
འཁོར་ལོ་དང་རལ་གྲི་འཛིན་པ། ཧཱུཾ་པདྨ་ལས་སྤྲོས་ཏེ། ནུབ་

བདག་བསྐྱེད་ཕྱོགས་བསྒྲིགས།
རྩིབས་ཀྱི་སྟེང་གི་གདན་ལ་གཡོན་བརྐྱང་གིས་འཁོད།
བདུད་རྩི་འཁྱིལ་བ་སྔོན་པོ་མི་བསྐྱོད་པའི་ཅོད་པན་ཅན།
སྔོ་དཀར་དམར་བའི་ཞལ་གསུམ་ཕྱག་དྲུག་གི་དང་པོ་
གཉིས་ཀྱིས་རང་འདྲའི་ཡུམ་ལ་འཁྱུད་ཅིང་། ལྷག་མ་
གཡས་གཉིས་རིན་པོ་ཆེ་དང་རྡོ་རྗེ། གཡོན་གཉིས་པདྨ་
དང་རལ་གྲི་འཛིན་པ། ཧཱུཾ་པདྨ་ལས་སྤྲོས་ཏེ། བྱང་རྩིབས་
ཀྱི་སྟེང་གི་གདན་ལ་གཡོན་བརྐྱང་གིས་འཁོད། འདོད་
རྒྱལ་མཐིང་ག་མི་བསྐྱེད་པའི་ཅོད་པན་ཅན། མཐིང་དཀར་
དམར་བའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིས་
རང་འདྲའི་ཡུམ་ལ་འཁྱུད་ཅིང་། ལྷག་མ་གཡས་གཉིས་
རིན་པོ་ཆེ་དང་ལྕགས་ཀྱུ། གཡོན་གཉིས་པདྨ་དང་རལ་
གྲི་འཛིན་པ། ཧཱུཾ་པདྨ་ལས་སྤྲོས་ཏེ། མེ་མཚམས་ཀྱི་རྩིབས་
ཀྱི་སྟེང་གི་གདན་ལ་གཡོན་བརྐྱང་གིས་འཁོད། དབྱུག་
སྔོན་ཅན་སྔོན་པོ་མི་བསྐྱོད་པའི་ཅོད་པན་ཅན། སྔོ་དཀར་
དམར་བའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིས་
རང་འདྲའི་ཡུམ་ལ་འཁྱུད་ཅིང་། ལྷག་མ་གཡས་གཉིས་

འཇིགས་བྱེད་ཀྱི་བདག་བསྐྱེད།
རིན་པོ་ཆེ་དང་དབྱུག་པ། གཡོན་གཉིས་པདྨ་དང་རལ་
གྲི་འཛིན་པ། ཧཾ་པདྨ་ལས་སྤྲོས་ཏེ། བདེན་བྲལ་གྱི་རྩིབས་
ཀྱི་སྟེང་གི་གདན་ལ་གཡོན་བརྐྱང་གིས་འཁོད། སྟོབས་
པོ་ཆེ་སྔོན་པོ་མི་བསྐྱོད་པའི་ཅོད་པན་ཅན། སྔོ་དཀར་
དམར་བའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིས་
རང་འདྲའི་ཡུམ་ལ་འཁྱད་ཅིང་། ལྷག་མ་གཡས་གཉིས་
རིན་པོ་ཆེ་དང་རྩེ་གསུམ། གཡོན་གཉིས་པདྨ་དང་རལ་
གྲི་འཛིན་པ། ཧྭ་པདྨ་ལས་སྤྲོས་ཏེ། རླུང་མཚམས་ཀྱི་
རྩིབས་ཀྱི་སྟེང་གི་གདན་ལ་གཡོན་བརྐྱང་གིས་འཁོད། མི་
གཡོ་བ་མཐིང་ག་མི་བསྐྱོད་པའི་ཅོད་པན་ཅན། མཐིང་
དཀར་དམར་བའི་ཞལ་གསུམ་ཕྱག་དྲུག་གི་དང་པོ་གཉིས་
ཀྱིས་རང་འདྲའི་ཡུམ་ལ་འཁྱད་ཅིང་། ལྷག་མ་གཡས་
གཉིས་རིན་པོ་ཆེ་དང་རལ་གྲི། གཡོན་གཉིས་པདྨ་དང་
རྡོ་རྗེ་འཛིན་པ། ཧཾ་པདྨ་ལས་སྤྲོས་ཏེ། དབང་ལྡན་གྱི་རྩིབས་
ཀྱི་སྟེང་གི་གདན་ལ་གཡོན་བརྐྱངས་ཀྱིས་འཁོད། གཙུག་
ཏོར་འཁོར་ལོས་བསྒྱུར་བ་ལྗང་སེར་མི་བསྐྱོད་པའི་ཅོད་པན་

བདག་བསྐྱེད་ཕྱོགས་བསྒྲིགས།
ཅན། ལྗང་སེར་དཀར་དང་དམར་བའི་ཞལ་གསུམ་ཕྱག་
དྲུག་གི་དང་པོ་གཉིས་ཀྱིས་རང་འདྲའི་ཡུམ་ལ་འཁྱུད་ཅིང་།
ལྷག་མ་གཡས་གཉིས་རིན་པོ་ཆེ་དང་འཁོར་ལོ། གཡོན་
གཉིས་པདྨ་དང་རལ་གྲི་འཛིན་པ། ཧཱུཾ་པདྨ་ལས་སྤྲོས་ཏེ་
གཙོ་བོའི་སྟེང་གི་ཅུང་ཟད་ཙམ་གྱི་མདུན་གྱི་གདན་ལ་
གཡོན་བརྐྱངས་ཀྱིས་འཁོད། རྡོ་རྗེ་ས་འོག་མཐིང་ག་མི་
བསྐྱོད་པའི་ཅོད་པན་ཅན། མཐིང་དཀར་དམར་བའི་ཞལ་
གསུམ་ཕྱག་དྲུག་གི་དང་པོ་གཉིས་ཀྱིས་རང་འདྲའི་ཡུམ་
ལ་འཁྱུད་ཅིང་། ལྷག་མ་གཡས་གཉིས་རིན་པོ་ཆེ་དང་
རྡོ་རྗེ། གཡོན་གཉིས་པདྨ་དང་རལ་གྲི་འཛིན་པ། ཧཾ་པདྨ་
ལས་སྤྲོས་ཏེ་གཙོ་བོའི་འོག་གི་ཅུང་ཟད་ཙམ་གྱི་རྒྱབ་གྱི་
གདན་ལ་གཡོན་བརྐྱང་གིས་འཁོད། བཅུ་གཅིག་པོ་ཐམས་
ཅད་ཀྱང་མཆེ་བ་གཙིགས་ཤིང་ཞལ་སོ་སོ་ཡང་དམར་ལ་
ཟླུམ་པའི་སྤྱན་གསུམ་པ། དབུ་སྐྲ་དང་སྨ་ར་དམར་སེར་
འབར་ཞིང་གྱེན་དུ་འཁྱིལ་བ། འཁོར་ལོ་དང་རྣ་ཆ་ལ་
སོགས་པས་བརྒྱན་ཅིང་སྣ་ཚོགས་པའི་སྦྲུལ་གྱི་རྒྱན་ཅན།
100

འཇིགས་བྱེད་ཀྱི་བདག་བསྐྱེད།
བདུད་དང་བགེགས་ཐམས་ཅད་རྩད་ནས་འབྱིན་པའི་
སྟོབས་དང་ལྡན་པ། སྐུ་ལས་སྐྱེས་པའི་ཡེ་ཤེས་ཀྱི་མེ་དཔུང་
རབ་ཏུ་འབར་བའི་དབུས་ན་བཞུགས་ཤིང་འཇིགས་སུ་རུང་
བའི་རྡོ་རྗེ་འབར་བ་སྤྲིན་ལྟར་འཁྲིགས་པ་ཕྱོགས་བཅུར་
འཕྲོས་པས་གདུག་པ་ཅན་ཐམས་ཅད་ཚར་གཅོད་པར་
གྱུར། ཅེས་ཐུན་མོང་མ་ཡིན་པའི་བསྲུང་འཁོར་བསྒོམ། བསྡུས་པ་བྱེད་
ན་གོང་གི དེ་ལས་ཁྲོ་བོ་བཅུར་གྱུར། ཧཾ་ཡུམ་གྱི་པདྨ་ལས་
སྤྲོས་རྩིབས་བཅུ་རང་རང་གི་གདན་ལ་གདུག་པ་ཅན་
ཐམས་ཅད་ཚར་གཅོད་པའི་ཚུལ་གྱིས་འཁོད་པར་གྱུར
རང་ཉིད་གནོད་མཛེས་སུ་གནས་པ་ཡོངས་སུ་གྱུར་
པ་ལས་རྡོ་རྗེ་སེམས་དཔའ་སྐུ་མདོག་དཀར་པོ་དཀར་
མཐིང་དམར་བའི་ཞལ་གསུམ་ཕྱག་དྲུག་གི་དང་པོ་གཉིས་
ཀྱིས་རང་འདྲའི་ཡུམ་ལ་འཁྱུད་ཅིང་། ལྷག་མ་གཡས་
གཡོན་གཉིས་རིན་པོ་ཆེ་དང་
གཉིས་རྡོ་རྗེ་དང་རལ་གྲི 
པདྨ་འཛིན་པ་ཡོངས་སུ་གྱུར་པ་ལས། ཆོས་འབྱུང་དཀར་
པོ་གྲུ་གསུམ་པ་གྱེན་དུ་འགྲེང་བ་འོག་ཏུ་ཕྲ་ཞིང་སྟོད་ཡངས་
101

བདག་བསྐྱེད་ཕྱོགས་བསྒྲིགས།
པ། འོག་ཟུར་ནས་པཾ་ལས་བྱུང་བའི་སྣ་ཚོགས་པདྨའི་ལྟེ་
བར། ཧཱུྃ་ལས་སྣ་ཚོགས་རྡོ་རྗེ་ཤར་གྱི་རྭ་དཀར། ལྷོའི་
རྭ་སེར། ནུབ་ཀྱི་རྭ་དམར། བྱང་གི་རྭ་ལྗང་། དབུས་
ཀྱི་ལྟེ་བ་སྔོན་པོས་བརྒྱན་པ། ལྟེ་བའི་དབུས་སུ་ཧཱུཾ་ལས་
འཁོར་ལོ་བྷཾ་གྱིས་མཚན་པ་ལས་བྱུང་བའི་རྣམ་སྣང་དཀར་
པོ་དཀར་མཐིང་དམར་བའི་ཞལ་གསུམ་ཕྱག་དྲུག་གི་དང་
པོ་གཉིས་ཀྱིས་རང་འདྲའི་ཡུམ་ལ་འཁྱུད་ཅིང་། ལྷག་མ་
གཡས་གཉིས་རྡོ་རྗེ་ལ་གནས་པའི་འཁོར་ལོ་དང་རལ་གྲི།
གཡོན་གཉིས་རིན་པོ་ཆེ་དང་པདྨ་འཛིན་པ་ཡོངས་སུ་གྱུར་
པ་ལས་གཞལ་ཡས་ཁང་གྲུ་བཞི་སྒོ་བཞི་པ། ཕྱི་རོལ་ནས་
རིམ་པ་བཞིན་དཀར་སེར་དམར་ལྗང་སྔོ་བའི་རྩིག་པ་ལྔ་
དང་ལྡན་པ། རྩིག་པའི་སྟེང་ན་རིན་པོ་ཆེ་སྣ་ཚོགས་པས་
མཛེས་པར་བྱས་པའི་རིན་པོ་ཆེའི་ཕ་གུ་སེར་པོས་བསྐོར་
བའི་གཞལ་ཡས་ཁང་གི་ཕྱེད་ཀྱི་ཚད་དུ་རྡོ་རྗེའི་ཕྲེང་བས་
ཟླུམ་པོར་བསྐོར་བ་ལ་བརྟེན་པའི་ཀ་བ་བརྒྱད་ཀྱིས་བཏེག་
པའི་རྡོ་རྗེའི་གདུང་བཞིས་མཛེས་པར་ཕུབ་པ། རྩེ་མོར་
102

འཇིགས་བྱེད་ཀྱི་བདག་བསྐྱེད།
རྡོ་རྗེ་ནོར་བུ་རིན་པོ་ཆེའི་ཏོག་གིས་མཛེས་པའི་ནང་གི་ཤར་
དཀར་ལྷོ་སེར་ནུབ་དམར་བྱང་ལྗང་དབུས་སྔོ་བ། ཕ་གུའི་
སྟེང་ན་གསེར་གྱི་སྐེ་རགས་བཞིའི་ཕྱིའི་ངོས་སུ་ཆུ་སྲིན་གྱི་
ཁ་ནས་འཕྱང་བའི་རིན་པོ་ཆེའི་དྲ་བ་དང་དྲ་བ་ཕྱེད་པ་ལ་
དྲིལ་བུ་དང་རྔ་ཡབ་ལ་སོགས་པས་བརྒྱན་པ། དེའི་ཕྱི་ངོས་
སུ་བྱ་འདབ་ལས་འཕྱང་བའི་རིན་པོ་ཆེའི་ཤར་བུ། དེའི་
སྟེང་དུ་མདའ་ཡབ་པདྨ་འདབ་མ་ཕྱེད་པའི་དབྱིབས་ཅན་
ལ། བ་དན་དང་རྒྱལ་མཚན་ལ་སོགས་པས་མཛེས་པར་
བྱས་པ། རྩིག་པའི་མཐའ་ནས་འདོད་ཡོན་གྱི་སྣམ་བུ་
དམར་པོ། འགྲམ་སྟེགས་ཀྱི་རྣམ་པར་བསྐོར་བ་ལ། ལྷ་
མོ་མཆོད་རྫས་ཐོགས་པ་རྣམས་འཁོད་ནས་མཆོད་པར་
བྱེད་པ། སྒོ་དང་སྒོ་ཁྱུད་ཀྱི་ཕྱིའི་མཚམས་དང་། འོག་
གི་ཕྱི་ནང་གི་གྲྭ་བཞིར་ཟླ་ཕྱེད་རྡོ་རྗེ་རིན་ཆེན་གྱིས་སྤྲས་པ།
སྒོ་བཞི་སོ་སོའི་མདུན་དུ་ཀ་བ་བཞི་བཞིས་བཏེགས་པའི་
རྟ་བབས་སྣམ་བུ་བཅུ་གཅིག་དང་ལྡན་པའི་སྟེང་དུ་ཆོས་
ཀྱི་འཁོར་ལོ་དེའི་གཡས་གཡོན་དུ་རི་དྭགས་ཕོ་མོ་དང་
103

བདག་བསྐྱེད་ཕྱོགས་བསྒྲིགས།
བཅས་པ། རྡོ་རྗེའི་རྭ་བ་མེ་རི་དང་བཅས་པའི་ཕྱི་རོལ་ཏུ།
གཏུམ་དྲག་ལ་སོགས་པའི་དུར་ཁྲོད་བརྒྱད་ན། ན་ག་གེ་
སར་གྱི་ཤིང་ལ་སོགས་པའི་ཤིང་བརྒྱད། དེའི་རྩ་བར་བརྒྱ་
བྱིན་ལ་སོགས་པའི་ཕྱོགས་སྐྱོང་བརྒྱད། རྩེ་མོར་རྫུ་འཕྲུལ་
ཆེན་པོ་པ་གླང་པོ་ཆེའི་གདོང་པ་ཅན་ལ་སོགས་པའི་ཞིང་
སྐྱོང་བརྒྱད། ཐུགས་རྗེའི་ཆུ་བརྒྱད། དེ་ལ་གནས་པའི་
ནོར་རྒྱས་ལ་སོགས་པའི་ཀླུ་བརྒྱད། དེ་དག་གི་སྟེང་གི་
ནམ་མཁའ་ལ་སྒྲོགས་པ་ལ་སོགས་པའི་སྤྲིན་བརྒྱད། ཡེ་
ཤེས་ཀྱི་མེ་བརྒྱད། མཆོད་རྟེན་བརྒྱད། གཞན་ཡང་ཀེང་
རུས་དང་གསལ་ཤིང་གིས་ཕུག་པའི་རོ་དང་ཤིང་ལ་
དཔྱངས་པ་དང་། སྐྱེས་བུ་ཟ་བ་དང་། མཚོན་གྱིས་ཕུག་
པ་ལ་སོགས་པ་དང་། བྱ་རོག་དང་བྱ་རྒོད་དང་ཁྱི་དང་
ཅེ་སྤྱང་དང་སེངྒེ་དང་། སྟག་ལ་སོགས་པ་དང་། ཅ་ཅོ་
སྒྲོགས་པའི་རོ་ལངས་དང་། གནོད་སྦྱིན་དང་སྲིན་པོ་ལ་
སོགས་པ་རྣམས་ཀྱིས་འཇིགས་སུ་རུང་བ། གྲུབ་པ་དང་
རིག་པ་འཛིན་པ་དང་དམ་ཚིག་སྤྱོད་པའི་རྣལ་འབྱོར་པ།
104

འཇིགས་བྱེད་ཀྱི་བདག་བསྐྱེད།།
བཅོམ་ལྡན་འདས་ལ་རྩེ་གཅིག་ཏུ་བལྟ་བ་གཅེར་བུ་སྐྲ་
བཤིག་པ། ཕྱག་རྒྱ་ལྔས་བརྒྱན་པ། ཅང་ཏེའུ་དང་ཐོད་
པ་དང་ཁ་ཊཾ་ག་འཛིན་པ་ཐོད་པས་སྤྱི་བོར་བརྒྱན་པ། རྒོད་
ཅིང་དུར་ཁྲོད་དུ་འཇུག་པ་སོགས་ཀྱིས་ཤིན་ཏུ་ངོ་མཚར་
བར་བྱེད་པའི་དུར་ཁྲོད་རྣམས་ཀྱིས་བསྐོར་བ། གཞལ་
ཡས་ཁང་གི་དབུས་སུ་ཡཾ་ལས་རླུང་གི་དཀྱིལ་འཁོར་ནག་
ལ་ཅུང་ཟད་དམར་བའི་མདོག་ཅན་གྱི་སྟེང་དུ་ཨ་ཡིག་དང་
པོ་ལས་བྱུང་བའི་ཟླ་བའི་དཀྱིལ་འཁོར། དེའི་དབུས་སུ་
ཆུ་ལས་ཆུ་བུར་གྱི་ཚུལ་དུ་དྷིསེར་པོ་ལས་བྱུང་བའི་རལ་
གྲི་དབུས་སུ་དྡྷིས་མཚན་པ། དེ་ལས་འོད་འཕྲོས་པས་
བདེ་བར་གཤེགས་པ་ཐམས་ཅད་སྤྱན་དྲངས་ཏེ། ཐིམ་
པ་ཡོངས་སུ་གྱུར་པ་ལས་རང་ཉིད་རྒྱུ་རྡོ་རྗེ་འཛིན་པ་འཇམ་
དཔལ་གཞོན་ནུར་གྱུར་པ་སྐུ་མདོག་སེར་པོ་ཡིད་ཙམ་ཁྲོས་
པ་ཕྱག་གཡས་རལ་གྲི་འཕྱར་ཞིང་། གཡོན་གྱིས་གླེགས་
བམ་ཐུགས་ཀར་བསྣམས་པ། ཞབས་རྡོ་རྗེའི་སྐྱིལ་ཀྲུང་
གིས་བཞུགས་པ། མཚན་སོ་གཉིས་དང་དཔེ་བྱད་བརྒྱད་
105

བདག་བསྐྱེད་ཕྱོགས་བསྒྲིགས།
ཅུས་བརྒྱན་པ། རལ་པའི་ཟུར་ཕུད་ལྔ་དང་ལྡན་ཞིང་། རྒྱན་
ཐམས་ཅད་ཀྱིས་བརྒྱན་པ།ཞེས་བར་དོ་ལོངས་སྐུའི་ལམ་ཁྱེར་བསྒོམ།
དེའི་ཐུགས་ཀར་ཨཱ༔ལས་བྱུང་བའི་ཉི་མའི་དཀྱིལ་
འཁོར། དེའི་འོད་ཀྱིས་ཕྱོགས་བཅུ་ན་བཞུགས་པའི་རྣམ་
སྣང་ལ་སོགས་པའི་སངས་རྒྱས་དང་། རྡོ་རྗེ་རྣོན་པོ་ལ་
སོགས་པའི་བྱང་ཆུབ་སེམས་དཔའ་དང་། རྡོ་རྗེ་ལྕགས་
ཀྱུ་ལ་སོགས་པའི་ཁྲོ་བོ་དང་། སེམས་མ་རྡོ་རྗེ་མ་ལ་སོགས་
པའི་རིག་པ་རྣམས་སྤྱན་དྲངས་ཏེ། འཇམ་དཔལ་དང་
བཅས་པ་ཉི་མ་ལ་ཞུགས་པ་ལས་འོད་ཟེར་གྱིས་དཔག་ཚད་
སྟོང་ཕྲག་བརྒྱར་ཁྱབ་པའི་ཉི་མའི་དཀྱིལ་འཁོར་དུ་གྱུར།
དེའི་སྟེང་དུ་ཧཱུྃ་ཡིག་མཐིང་ག་འོད་ཟེར་ལྔ་དང་ལྡན་པ་ལས་
འོད་ཟེར་འཕྲོས་པས་སངས་རྒྱས་དང་བྱང་ཆུབ་སེམས་
དཔའ་དང་ཁྲོ་བོ་དང་རིག་པའི་ཚོགས་རྣམས་སྤྱན་དྲངས།
ཧཱུཾ་ལ་ཞུགས་པ་ལས་ཁྲོ་བོའི་རྡོ་རྗེ་ཁ་དོག་ནག་པོ། རྩེ་དགུ་
པ་རྭ་ཤིན་ཏུ་གདེངས་པ་འོད་ཟེར་ལྔ་དང་ལྡན་པ། ལྟེ་བ་
ལ་ཧཱུྃ་ཡིག་གིས་མཚན་པ། དེ་ལས་རྡོ་རྗེ་ཕྲ་མོའི་གཟུགས་
106

འཇིགས་བྱེད་ཀྱི་བདག་བསྐྱེད།
སྤྲོས་པས་སངས་རྒྱས་དང་བྱང་ཆུབ་སེམས་དཔའ་དང་ཁྲོ་
བོ་དང་རིག་པའི་ཚོགས་རྣམས་སྤྲོས་ཏེ། ནམ་མཁའི་ཁམས་
ཐམས་ཅད་ཏིལ་གྱི་གང་བུ་བཞིན་དུ་གང་བ། ཉི་མ་ལ་
གནས་པས་སེམས་ཅན་རྣམས་སྨིན་པར་བྱས་ནས་རྡོ་རྗེ་
འཇིགས་བྱེད་ཐོབ་པར་བྱས་པ་དང་ལྷན་ཅིག་ཏུ་འདུས་ཏེ་
རྡོ་རྗེ་ལ་ཐིམ་པར་གྱུར། ཟླ་བ་ཉི་མ་རྡོ་རྗེ་ཧཱུྃ་དང་བཅས་
པ་ཡོངས་སུ་གྱུར་པ་ལས་སྣ་ཚོགས་པདྨ་དང་ཟླ་བ་དང་ཉི་
མའི་གདན་གྱི་སྟེང་དུ་རང་ཉིད་འབྲས་བུ་རྡོ་རྗེ་འཛིན་པ་
དཔལ་རྡོ་རྗེ་འཇིགས་བྱེད་ཆེན་པོ་སྐུ་མདོག་མཐིང་ནག་
ཞལ་དགུ་ཕྱག་སོ་བཞི་ཞབས་བཅུ་དྲུག་པ་གཡས་བསྐུམས་
ཤིང་གཡོན་བརྐྱངས་པའི་སྟབས་ཀྱིས་བཞུགས་པ། ཞེས་
སྐྱེ་བ་སྤྲུལ་སྐུའི་ལམ་ཁྱེར་བསྒོམ། ཁམས་གསུམ་པོ་ཟ་བར་ནུས་
པ་ཧ་ཧ་ཞེས་སྒྲོག་ཅིང་ལྗགས་འདྲིལ་བ། མཆེ་བ་རྣམ་
པར་གཅིག་པ་ཁྲོ་གཉེར་ཅན། ཁྲོ་གཉེར་གྱི་འགྲམ་དུ། སྨིན་
མ་དང་སྤྱན་འཇིག་པའི་དུས་ལྟར་འབར་བ། སྐྲ་ཁམ་སེར་
གྱེན་དུ་བརྫེས་པ། འཇིག་རྟེན་དང་འཇིག་རྟེན་ལས་འདས་
_107

བདག་བསྐྱེད་ཕྱོགས་བསྒྲིགས།
པའི་ལྷ་ལ་སྡིགས་མཛུབ་བྱེད་པ། འཇིགས་པ་རྣམས་ཀྱང་
འཇིགས་པར་མཛད་པ། ཕོ་ཀ་རའི་སྒྲ་ཆེན་པོ་འབྲུག་ལྟར་
སྒྲོགས་པ། མིའི་ཁྲག་དང་ཞག་དང་རྐང་དང་ཚིལ་བུ་ཟ་
བ། འཇིགས་སུ་རུང་བའི་ཐོད་པ་སྐམ་པོ་ལྔས་ཐོད་བྱས་
ཤིང་། མགོ་བོ་རློན་པ་ལྔ་བཅུའི་ཐོད་པའི་ཕྲེང་བས་བརྒྱན་
པ། སྦྲུལ་ནག་པོའི་མཆོད་ཕྱིར་ཐོགས་དང་མི་རུས་ཀྱི་
འཁོར་ལོ་དང་། རྣ་ཆ་ལ་སོགས་པའི་རུས་པའི་རྒྱན་རྣམས་
ཀྱིས་བརྒྱན་པ། གསུས་པ་ཆེ་བ། གཅེར་བུའི་གཟུགས་
ཅན། མཚན་མ་གྱེན་དུ་འགྲེང་བ། སྨིན་མ་དང་རྫི་མ་
དང་སྨ་ར་དང་བ་སྤུ་རྣམས་དུས་མཐའི་མེ་ལྟར་འབར་ཞིང་།
རྩ་ཞལ་ནག་པོ་མ་ཧེའི་གདོང་ཅན་ཤིན་ཏུ་ཁྲོས་པ་རྭ་རྣོན་
པོ་ཅན། དེའི་སྟེང་མ་རྭ་གཉིས་ཀྱི་དབུས་ཀྱི་ཞལ་དམར་
པོ། རབ་ཏུ་འཇིགས་པ་ཞལ་ནས་ཁྲག་འཛག་པ། དེའི་
སྟེང་དུ་འཇམ་དཔལ་གྱི་ཞལ་སེར་པོ་ཡིད་ཙམ་ཁྲོས་པ།
གཞོན་ནུའི་རྒྱན་གྱིས་བརྒྱན་པ། སྤྱི་བོར་རལ་པ་ལྔ་དང་
། དེའི་
ལྡན་པ། རྭའི་རྩ་བའི་གཡས་ཀྱི་ཞལ་དང་པོ་སྔོན་པོ
108

འཇིགས་བྱེད་ཀྱི་བདག་བསྐྱེད།
གཡས་ཞལ་དམར་པོ། གཡོན་ཞལ་སེར་པོ། རྭའི་རྩ་
བའི་གཡོན་གྱི་ཞལ་དང་པོ་དཀར་པོ། དེའི་གཡས་ཞལ་
དུད་ཀ. གཡོན་ཞལ་ནག་པོ། ཞལ་རྣམས་ཤིན་ཏུ་ཁྲོས་
པ། ཞལ་དགུ་པོ་ཐམས་ཅད་ཀྱང་སྤྱན་གསུམ་གསུམ་དང་
ལྡན་པ། ཕྱག་གཡས་ཡོན་གྱི་དང་པོ་གཉིས་ཀྱིས་གླང་པོ་
ཆེའི་པགས་པ་རློན་པ་མགོ་གཡས་དང་། སྤུ་ཕྱིར་བསྟན་
ཏེ་ལག་པ་དང་རྐང་པའི་པགས་པ་གཡོན་པ་ནས་བརྒྱངས་
ཏེ་འཛིན་པ། ལྷག་མ་གཡས་ཀྱི་དང་པོ་ན་གྲི་གུག གཉིས་
པ་ན་བྷི་དྷི་པཱ་ལ། གསུམ་པ་ན་གཏུན་ཤིང་། བཞི་པ་ན་
ཆུ་གྲི ལྔ་པ་ན་ཀ་ཎ་ཡ། དྲུག་པ་ན་དགྲ་སྟུ། བདུན་པ་
ན་མདུང་། བརྒྱད་པ་ན་མདའ། དགུ་པ་ན་ལྕགས་ཀྱུ།
བཅུ་པ་ན་དབྱུག་ཏོ། བཅུ་གཅིག་པ་ན་ཁ་ཊཾ་ག །བཅུ་
གཉིས་པ་ན་འཁོར་ལོ། བཅུ་གསུམ་པ་ན་རྡོ་རྗེ་རྩེ་ལྔ་པ།
བཅུ་བཞི་པ་ན་རྡོ་རྗེ་ཐོ་བ། བཅོ་ལྔ་པ་ན་རལ་གྲི བཅུ་
དྲུག་པ་ན་ཅང་ཏེའུ་བསྣམས་ཤིང་། ལྷག་མ་གཡོན་གྱི་
དང་པོ་ན་ཁྲག་གིས་བཀང་བའི་ཐོད་པ། གཉིས་པ་ན་ཚངས་
109

བདག་བསྐྱེད་ཕྱོགས་བསྒྲིགས།
པའི་མགོ་བོ། གསུམ་པ་ན་ཕུབ། བཞི་པ་ན་རྐང་པ། ལྔ་
པ་ན་ཞགས་པ། དྲུག་པ་ན་གཞུ། བདུན་པ་ན་རྒྱུ་མ།
བརྒྱད་པ་ན་དྲིལ་བུ། དགུ་པ་ན་ལག་པ། བཅུ་པ་ན་དུར་
ཁྲོད་ཀྱི་རས། བཅུ་གཅིག་པ་ན་སྐྱེས་བུ་གསལ་ཤིང་ལ་
བཙུགས་པ། བཅུ་གཉིས་པ་ན་མེ་ཐབ། བཅུ་གསུམ་པ་
ན་ཐོད་ཚལ། བཅུ་བཞི་པ་ན་སྡིགས་མཛུབ། བཅོ་ལྔ་པ་
ན་འཕན་རྩེ་གསུམ་པ། བཅུ་དྲུག་པ་ན་རླུང་རས་བསྣམས་
པ། ཞབས་གཡས་ཀྱི་དང་པོས་མི། གཉིས་པས་མ་ཧེ།
གསུམ་པས་གླང་། བཞི་པས་བོང་བུ། ལྔ་པས་རྔ་མོང་།
དྲུག་པས་ཁྱི། བདུན་པས་ལུག །བརྒྱད་པས་ཝ་དང་།
གཡོན་གྱི་དང་པོས་བྱ་རྒོད། གཉིས་པས་འུག་པ། གསུམ་
པས་བྱ་རོག བཞི་པས་ནེ་ཙོ། ལྔ་པས་ཁྲ། དྲུག་པས་བྱ་
ཆེན་པོ། བདུན་པས་ཁྱིམ་བྱ། བརྒྱད་པས་བཞད་མནན་
པ། ཚངས་པ་དང་དབང་པོ་དང་ཁྱབ་འཇུག་དང་དྲག་པོ་
དང་གཞོན་ནུ་གདོང་དྲུག་དང་ལོག་འདྲེན་དང་ཟླ་བ་དང་
ཉི་མ་རྣམས་ཁ་སྦུབ་ཏུ་བྱས་ཏེ། ཞབས་འོག་ཏུ་མནན་ནས་
110

འཇིགས་བྱེད་ཀྱི་བདག་བསྐྱེད།
མེ་དཔུང་རབ་ཏུ་འབར་བའི་ཀློང་དཀྱིལ་ན་བཞུགས་པ།
དེའི་མིག་ཏུ་ས་སྙིང་གི་རང་བཞིན་ཀློ་དཀར་པོ། རྣ་བར་
ཕྱག་རྡོར་གྱི་རང་བཞིན་ཛི་ནག་པོ། སྣར་ནམ་སྙིང་གི་རང་
བཞིན་ཁཾ་སེར་པོ། ལྕེར་སྤྱན་རས་གཟིགས་ཀྱི་རང་བཞིན་
རཾ་དམར་པོ། དཔྲལ་བར་སྒྲིབ་སེལ་གྱི་རང་བཞིན་ཀཾ་ལྗང་
གུ ལྟེ་བར་ཀུན་བཟང་གི་རང་བཞིན་སཾ་དཀར་པོ། སྤྱི་
བོར་སྐུ་རྡོ་རྗེའི་རང་བཞིན་ཨོཾ་དཀར་པོ། མགྲིན་པར་གསུང་
རྡོ་རྗེའི་རང་བཞིན་ཨཱཿདམར་པོ། ཐུགས་དཀར་ཐུགས་
རྡོ་རྗེའི་རང་བཞིན་ཧཱུཾ་སྔོན་པོ། ཞེས་སྐྱེ་མཆེད་དང་སྐུ་གསུང་ཐུགས་
བྱིན་གྱིས་བརླབས། རང་ཉིད་དམ་ཚིག་སེམས་དཔའི་ཐུགས་
ཀར་ཟླ་གདན་ལ་ཡེ་ཤེས་སེམས་དཔའ་འཇམ་དཔལ་
གཞོན་ནུར་གྱུར་པ་སྐུ་མདོག་སེར་པོ་ཡིད་ཙམ་ཁྲོས་པ་ཕྱག་
གཡས་རལ་གྲི་འཕྱར་ཞིང་། གཡོན་གྱིས་གླེགས་བམ་
ཐུགས་ཀར་བསྣམས་པ། ཞབས་རྡོ་རྗེའི་སྐྱིལ་ཀྲུང་གིས་
བཞུགས་པ། མཚན་སོ་གཉིས་དང་དཔེ་བྱད་བརྒྱད་ཅུས་
བརྒྱན་པ། རལ་པའི་ཟུར་ཕུད་ལྔ་དང་ལྡན་ཞིང་། རྒྱན་
111

བདག་བསྐྱེད་ཕྱོགས་བསྒྲིགས།
ཐམས་ཅད་ཀྱིས་བརྒྱན་པ། དེའི་ཐུགས་ཀར་ཨཱ༔ལས་བྱུང་
བའི་ཉི་མའི་དཀྱིལ་འཁོར་གྱི་དབུས་སུ། ཏིང་ངེ་འཛིན་
སེམས་དཔའ་ཧཱུྃ་ཡིག་མཐིང་ག་འོད་ཟེར་ལྔ་འཕྲོ་བ། ཞེས་
སེམས་དཔའ་གསུམ་བརྩེགས་བསྒོམ། ཡེ་ཤེས་པ་སྤྱན་འདྲེན་པ་ནི། །
ཨོ་ཧཱིཧ་བྷོ་མཧཱ་ཀྲོ་དྷ་ཨཱ་གཙྪ་ཨཱ་གཙྪ་ཨསྨཱ་ད་པཱུ་ཛ་པྲ་
ཏི་སྲྀཧྨནུ་པྲ་སཱ་ད་མེ་དྷི་མཱན་ཀུ་རུ་སྭཱཧཱ། རང་གི་ཐུགས་
ཀའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་ནས་
བསྒོམས་པ་དང་འདྲ་བའི་དཔལ་རྡོ་རྗེ་འཇིགས་བྱེད་དཔའ་
བོ་གཅིག་པའི་རྟེན་དང་བརྟེན་པའི་དཀྱིལ་འཁོར་མདུན་
གྱི་ནམ་མཁར་སྤྱན་དྲངས། ཨོ་ཧཱིཀྐི༔ཝི་ཀྲྀཏཱ་ན་ན་ཧཱུཾ་ཕཊ།
ཅེས་ཕྱི་འབྲང་གི་བགེགས་བསྐྲདསྒྲ
 ། ཨོཾ་ཧཱི༔བྷི༔ ཨོཾ་ཧཱུྃ་ཧཱུྃ་ཕཊ།
ཨོ་ཝི་ཀྲི་ཏཱ་ན་ན་དུཏྟཾ་སཏཱ་ད་མ་ཀ་གག ཨོ་ཀུ་མ་རཱ་
རཱུ་པི་ཎེ་ཛཛཧཱུྃ་ཕཊ། ཨོཾ་ཧཱིཧཧིཕཊ། ཨོཾ་དཱིཔཱ་ལོ་ཙ་
ན་ཝི་ཀྲི་ཏཱ་ན་ན་མཧཱ་ཨཊྚ་ཎ་ཧཱ་ས་ན་དཱི་ནི་དཱིཔཱ་ཡེ་སྭཱཧཱ། ཨོཾ་
བཛྲ་ནི་ཝིདྱ་ཨཱཿཧཱུྃ་སྭཱཧཱ། ཨོཾ་བཛྲ་ཤཔྟ་ཨཱ༔ཧཱུྃ་གིས་མཆོད། ཨོ་
མུངྒ་ར་ཛ༔ ཨོཾ་དཎྜ་ཧཱུྃ། ཨོཾ་པདྨ་ཐཾ། ཨོ་ཁངྒ་ཧོ༔ དེ་ནས།
112

འཇིགས་བྱེད་ཀྱི་བདག་བསྐྱེད།
ཨོ་ཧཱི༔ཧ་བྷོ་མཧཱ་ཀྲོ་དྷ་ཨཱ་གཙྪ་ཨཱ་གཙྪ་ཨསྨཱ་ད་པཱུ་ཛ་པྲ་ཏི་
གྲིཉྩནྟུ་པྲ་སཱ་ད་མེ་དྷི་མཱན་ཀུ་རུ་སྭཱཧཱ། སླར་ཡང་རང་གི་
ཐུགས་ཀའི་ཧཱུྃ་ལས་འོད་ཟེར་འཕྲོས། ཕྱོགས་བཅུ་ན་
བཞུགས་པའི་སངས་རྒྱས་སྲས་དང་བཅས་པ་མདུན་གྱི་
ནམ་མཁར་སྤྱན་དྲངས། ཨོཾ་ཧཱིཋིསཿ ཨོཾ་ཧཱུྃ་ཧཱུྃ་ཕཊ།
ཨོ་ཝི་ཀྲི་ཏཱ་ན་ན་དུཏྟཾ་སཏཱ་ད་མ་ཀ་གག ཨོ་ཀུ་མ་རཱ་
རཱུ་པི་ཎེ་ཛཙཛཙཧཱུྃ་ཕཊ། ཨོཾ་ཧཱིཧཧི་ཕཊ། ཨོཾ་དཱིཔཱ་ལོ་
ཙ་ན་ཝི་ཀྲི་ཏཱ་ན་ན་མཧཱ་ཨཊྚ་ཊྚ་ཧཱ་ས་ན་དཱི་ནི་དཱིཔཱ་ཡེ་སྭཱཧཱ།
ཨོཾ་བཛྲ་ནི་ཝིདྱ་ཨཱཿཧཱུྃ་སྭཱཧཱ། ཨོཾ་བཛྲ་ཤཔྟ་ཨཱཿཧཱུྃ། ཞེས་
མཆོད། དེ་བཞིན་གཤེགས་པ་རྣམས་ཀྱིས་བདག་ལ་མངོན་
པར་དབང་བསྐུར་དུ་གསོལ། ཞེས་གསོལ་བ་བཏབ་པས།
དེ་རྣམས་ཀྱིས་སྤྲོས་པའི་ལྷ་མོ་ཙ་རྩི་ཀ་ལ་སོགས་པ་རྣམས་
ཀྱིས་ཤིས་པ་བརྗོད་པ་སྔོན་དུ་འགྲོ་བས། ཟླ་བ་ལྟ་བུའི་བུམ་
པ་དཀར་པོ་བདུད་རྩི་ལྔས་བཀང་བ་བཟུང་ནས། སངས་
རྒྱས་རྣམས་ནི་ཐམས་ཅད་ཀྱིས། །སྐྱེ་བས་ཐོབ་པའི་དབང་
བསྐུར་བ། །ཇི་ལྟར་དེ་བཞིན་བདག་གིས་ནི། །དག་པ་
113

བདག་བསྐྱེད་ཕྱོགས་བསྒྲིགས།
ལྷ་ཡི་ཆུས་དབང་བསྐུར། །ཞེས་གསུང་ཞིང་སྤྱི་བོ་ནས་
དབང་བསྐུར། དབང་གི་ཆུས་ལུས་ཐམས་ཅད་གང་། དྲི་
མ་ཐམས་ཅད་དག །ཆུ་ལྷག་མ་སྤྱི་གཙུག་ཏུ་གནས་པ་
ཡོངས་སུ་གྱུར་པ་ལས། གཙོ་བོའི་རྩ་ཞལ་གྱི་དབུ་ལ་མི་
བསྐྱོད་པའི་དབུ་བརྒྱན་ཅིང་། དབང་གི་ལྷ་རྣམས་རང་
ཉིད་ལ་ཐིམ་པར་གྱུར་པར་བསམ་སྟེ་ཡེ་ཤེས་པ་དགུག་གཞུག་དབང་
བསྐུར་རྒྱས་གདབ་རྣམས་བྱའོ། །མཆོད་པ་འབུལ་བ་ནི། ཨོཾ་ཡ་མཱནྟ་
ཀ་ཨབྷཾ་པྲཏཱི་ཙྪ་ཧཱུཾ་སྭཱཧཱ། ཨོཾ་ཡ་མཱནྟ་ཀ་པཱ་ཏྱཾ་པྲཏཱི་ཙྪ་ཧཱུཾ་སྭཱཧཱ།
ལ
ཨོཾ་ཡ་མཱནྟ་ཀ་གནྡྷེ་པྲཏཱི་ཙྪ་ཧཱུཾ་སྭཱཧཱ། ཨོཾ་ཡ་མཱནྟ་ཀ་པུབྦེ་པྲཏཱི་
ཙྪ་ཧཱུྃ་སྭཱཧཱ། ཨོཾ་ཡ་མཱནྟ་ཀ་དྷུ་པེ་པྲཏཱི་ཙྪ་ཧཱུཾ་སྭཱཧཱ། ཨོཾ་ཡ་
མཱནྟ་ཀ་ཨཱ་ལོ་ཀེ་པྲཏི་ཙྪ་ཧཱུཾ་སྭཱཧཱ། ཨོཾ་ཡ་མཱནྟ་ཀ་ནི་ཝི་བྱ་
པྲཏི་ཙྪ་ཧཱུྃ་སྭཱཧཱ། ཨོཾ་ཡ་མཱནྟ་ཀ་ཤཔྟ་པྲཏི་ཙྪ་ཧཱུཾ་སྭཱཧཱ། ནང་
མཆོད་ནི། ཨོ། མཆོད་དོ། །ཕྱོགས་བཅུ་དུས་གསུམ་གྱི་
དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་
ཏན་འཕྲིན་ལས་ཐམས་ཅད་གཅིག་ཏུ་བསྡུས་པའི་ངོ་བོ་
ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་བཞིའི་འབྱུང་གནས།
114

འཇིགས་བྱེད་ཀྱི་བདག་བསྐྱེད།
འཕགས་པའི་དགེ་འདུན་ཐམས་ཅད་ཀྱི་མངའ་བདག
དྲིན་ཅན་རྩ་བའི་བླ་མ་རིན་པོ་ཆེའི་ཞལ་དུ་ཨོཾ་ཨཱ༔ཧཱུྃ།
བཅོམ་ལྡན་འདས་དཔལ་རྡོ་རྗེ་འཇིགས་བྱེད་ཆེན་པོའི་ཞལ་
དུ་ཨོཾ་ཨཱཿཧཱུྃ། ཡེ་ཤེས་ཀྱི་མཁའ་འགྲོ་མའི་ཞལ་དུ་ཨོཾ་ཨཱཿཧཱུྃ།
ལཱ་ལི་ཏཱ་བཛྲའི་ཞལ་དུ་x། ཨ་མོ་གྷ་བཛྲའི་ཞལ་དུ་*།
ཡེ་ཤེས་འབྱུང་གནས་སྦས་པའི་ཞལ་དུ་*། པདྨ་བཛྲའི་
ཞལ་དུ་༩། དཱི་པཾ་ཀཱ་ར་རཀྵི་ཏའི་ཞལ་དུ་x། རྭ་ལོ་ཙཱ་
བ་རྡོ་རྗེ་གྲགས་ཀྱི་ཞལ་དུ་x། རྭ་ཆོས་རབ་ཀྱི་ཞལ་དུ་x།
རྭ་ཡེ་ཤེས་སངྒེའི་ཞལ་དུ་x། རྭ་འབུམ་སེངྒེའི་ཞལ་
དུ་x། རྗེ་བཙུན་རྒ་ལོའི་ཞལ་དུ་x། རོང་པ་ཤེས་རབ་
སེངྒེའི་ཞལ་དུ་། བླ་མ་ཡེ་ཤེས་དཔལ་བའི་ཞལ་དུ་x།
ཆོས་རྗེ་དོན་གྲུབ་རིན་ཆེན་གྱི་ཞལ་དུ་x། ཆོས་ཀྱི་རྒྱལ་
པོ་ཙོང་ཁ་པ་ཆེན་པོའི་ཞལ་དུ་x། མཁས་གྲུབ་བསྟན་
པའི་ཉི་མ་དགེ་ལེགས་དཔལ་བཟང་པོའི་ཞལ་དུ་ཎ། རྗེ་
བཙུན་ཤེས་རབ་སེངྒེའི་ཞལ་དུ་x། འདུལ་འཛིན་དཔལ་
ལྡན་བཟང་པོའི་ཞལ་དུ་x། འཇམ་དབྱངས་དགེ་འདུན་
115

བདག་བསྐྱེད་ཕྱོགས་བསྒྲིགས།
འཕེལ་བའི་ཞལ་དུ་*། རྒྱུད་ཆེན་བཀྲ་ཤིས་འཕགས་པའི་
ཞལ་དུ་x། རྒྱུད་ཆེན་བསམ་འགྲུབ་རྒྱ་མཚོའི་ཞལ་
དུ་x། རྒྱུད་ཆེན་བརྩོན་འགྲུས་འཕགས་པའི་ཞལ་དུ་“།
རྒྱུད་ཆེན་རྡོ་རྗེ་བཟང་པོའི་ཞལ་དུ་x། རྒྱུད་ཆེན་སངས་
རྒྱས་རྒྱ་མཚོའི་ཞལ་དུ་x། པཎ་ཆེན་ཐམས་ཅད་མཁྱེན་
པ་བློ་བཟང་ཆོས་ཀྱི་རྒྱལ་མཚན་གྱི་ཞལ་དུ་×། རྡོ་རྗེ་འཛིན་
པ་དཀོན་མཆོག་རྒྱལ་མཚན་གྱི་ཞལ་དུ་x། པཎ་ཆེན་
བློ་བཟང་ཡེ་ཤེས་ཀྱི་ཞལ་དུ་x། རྒྱལ་བའི་དབང་པོ་བློ་
བཟང་བསྐལ་བཟང་རྒྱ་མཚོའི་ཞལ་དུ་x། གྲུབ་པའི་
དབང་ཕྱུག་རོལ་པའི་རྡོ་རྗེའི་ཞལ་དུ་x། ཁྲི་ཆེན་ངག་
དབང་ཚུལ་ཁྲིམས་ཀྱི་ཞལ་དུ་༩། ཁྲི་ཆེན་བྱང་ཆུབ་ཆོས་
འཕེལ་གྱི་ཞལ་དུ་x། བྲག་རི་བློ་བཟང་ཆོས་འབྱོར་རྒྱ་
མཚོའི་ཞལ་དུ་x། ཡོངས་འཛིན་གླིང་སྤྲུལ་བློ་བཟང་ལུང་
རྟོགས་བསྟན་འཛིན་འཕྲིན་ལས་ཀྱི་ཞལ་དུ་x། མཁན་
ཆེན་མཁྱེན་རབ་བསྟན་པ་ཆོས་འཕེལ་དཔལ་བཟང་པོའི་
ཞལ་དུ་x། བླ་མ་རྡོ་རྗེ་འཆང་བདེ་ཆེན་སྙིང་པོ་དཔལ་
116

འཇིགས་བྱེད་ཀྱི་བདག་བསྐྱེད།
བཟང་པོའི་ཞལ་དུ་x། དྲིན་ཆེན་རྩ་བའི་བླ་མ་རྡོ་རྗེ་འཆང་
ཆེན་པོ་ངག་དབང་བློ་བཟང་ཡེ་ཤེས་བསྟན་འཛིན་རྒྱ་མཚོའི་
ཞལ་དུ་*། གཞན་ཡང་དབང་བསྐུར་རྒྱུད་བཤད་མན་
ངག་གནང་བའི་བླ་མ་བརྒྱུད་པ་དང་བཅས་པ་རྣམས་ཀྱི་
ཞལ་དུ་ཨོཾ་ཨཱཿཧཱུྃ། ཨོཾ་ཡ་མནྟ་ཀ་ཧཱུྃ་ཕཊ། ཨོཾ་ཨཱ་ཧཱུྃ། གཞན་
ཡང་རྒྱུད་སྡེ་ཆེན་པོ་བཞི་དང་འབྲེལ་བའི་ཡི་དམ་དཀྱིལ་
འཁོར་གྱི་ལྷ་ཚོགས་རྣམས་ཀྱི་ཞལ་དུ་x། ཆོས་ཀྱི་རྒྱལ་
པོ་འཁོར་དང་བཅས་པ་རྣམས་ཀྱི་ཞལ་དུ་x། གཞན་ཡང་
སྔོན་སཾངས་རྒྱས་མཐོང་བ། དམ་པའི་ཆོས་ཐོས་པ།
འཕགས་པའི་དགེ་འདུན་ལ་བརྟེན་པ། བསྟན་པ་དང་
འཁོར་རྣམ་བཞི་སྐྱོང་བར་ཞལ་གྱིས་བཞེས་པ་བླ་མ་གོང་
མ་རྣམས་ཀྱིས་བསྟེན་ཅིང་བསྒྲུབས་པའི་སྲུང་མ་དམ་ཚིག་
ཅན་རྣམས་ཀྱི་ཞལ་དུ་x། ཡུལ་ཉི་ཤུ་རྩ་བཞི། གནས་
སུམ་ཅུ་རྩ་གཉིས། དུར་ཁྲོད་ཆེན་པོ་བརྒྱད་ན་གནས་པའི་
དཔའ་བོ་དང་། རྣལ་འབྱོར་མ་དང་། ཕྱོགས་སྐྱོང་དང་།
ཞིང་སྐྱོང་དང་། ཀླུ་ལ་སོགས་པ་རྣམས་ཀྱི་ཞལ་དུ་༤། གཞི་
117

བདག་བསྐྱེད་ཕྱོགས་བསྒྲིགས།
བདག་གཉུག་མར་གནས་པ་དང་སེམས་ཅན་ཐམས་ཅད་
ལྷར་གྱུར་པ་རྣམས་ཀྱི་ཞལ་དུ་ཨོཾ་ཨཱཿཧཱུྃ། ཕྱོགས་བཅུའི་
སངས་རྒྱས་ཐམས་ཅད་སྤྱན་དྲངས་ཏེ་རང་གི་ལུས་ལ་
ཞུགས་པར་གྱུར། ཨོཾ་ཧཱིཙྪཝིཝིཀྲྀ་ཏ་ན་ན་ཧཱུཾ་ཕཊ། ཨོཾ་
ཨཱཧཾ། ཨོཾ་ཨ་མྲྀཏ་སྭཱ་ད་ན་བཛྲ་སྭ་བྷཱ་ཝ་ཨཱཏྨ་ཀོཉཧཾ། མགྲོན་
ཐམས་ཅད་ཡེ་ཤེས་ཀྱི་བདུད་རྩིས་མཉེས་ཤིང་ཚིམ་པར་
གྱུར། བསྡུས་པ་བྱེད་ན། རྩ་བའི་བླ་མའི་རྗེས། བརྒྱུད་པའི་
བླ་མ་རྣམས་ཀྱི་ཞལ་དུ་ཨོཾ་ཨཱཿཧཱུྃ། གཞན་ཡང་དབང་བསྐུར་
མན་གོང་དང་འདྲ། བསྟོད་པ་ནི། གཉིས་མེད་ཐུན་མོང་མ་ཡིན་
ཁྱབ་པའི་སྐུ། །ཀུན་ལ་སྙོམས་མཛད་རྒྱལ་བ་ཀུན་གྱི་ཡབ།།
ཆོས་ཀྱི་དབྱིངས་གྱུར་རྒྱལ་བ་ཀུན་གྱི་ཡུམ། །ཡེ་ཤེས་
སེམས་དཔའ་རྒྱལ་བ་ཀུན་གྱི་སྲས། །ཕྱག་འཚལ་འཇམ་
དཔལ་དཔལ་གྱུར་རྫོགས་པ་ཁྱོད། །ཆོས་ཀྱི་སྐུ་ལ་བྱམས་
སྡང་མི་མངའ་ཡང་། །སྲིད་གསུམ་གདུག་པ་མ་ལུས་
འདུལ་བའི་ཕྱིར། །ཐུགས་རྗེ་ཐབས་ཀྱིས་ཁྲོ་རྒྱལ་སྐུར་
བསྟན་པ། །འཇིགས་བྱེད་གཤིན་རྗེ་གཤེད་ལ་ཕྱག་འཚལ་
118

འཇིགས་བྱེད་ཀྱི་བདག་བསྐྱེད།
མཚམས་འདིར་ང་རྒྱལ་དང་གསལ་སྣང་སྒྲུབ་པ་སོགས་བསྐྱེད་རིམ་
ལོ། །
ཕྲ་རགས་ལ་དཔྱད་བསྒོམ་དང་འཇོག་བསྒོམ་གནད་དུ་བསྣུན་ཅིང་ཟབ་པ་
དང་རྒྱ་ཆེ་བ་ལ་སློབ་པའི་ཚུལ་རྣམས་སྙན་བརྒྱུད་ཀྱི་ཟབ་ཁྲིད་ལས་འབྱུང་བ་
ལྟར་བསྒོམ་མོ། དག་པ་དྲན་པ་ནི། དེ་ལྟར་ཞལ་དགུ་ནི་གསུང་
རཱ་གཉིས་ནི་བདེན་པ་གཉིས། ཕྱག་
རབ་ཡན་ལག་དགུ 
སོ་བཞི་དང་སྐུ་གསུང་ཐུགས་ཏེ་སོ་བདུན་ནི་བྱང་ཕྱོགས་
མཚན་
སོ་བདུན། ཞབས་བཅུ་དྲུག་ནི་སྟོང་ཉིད་བཅུ་དྲུག 
མ་གྱེན་དུ་འགྲེང་བ་ནི་བདེ་བ་ཆེན་པོ་རྒྱས་པ། མི་ལ་སོགས་
པ་ནི་དངོས་གྲུབ་བརྒྱད་དང་། བྱ་རྒོད་ལ་སོགས་པ་ནི་
། གཅེར་བུ་ནི་སྒྲིབ་
དབང་ཕྱུག་བརྒྱད་དག་པ་ཡིན་ལ
གཡོགས་མེད་པ་དང་། སྐྲ་གྱེན་དུ་བརྗེས་པ་ནི་མྱ་ངན་
ལས་འདས་པའི་གོ་འཕང་བསྟན་པའོ། །དེ་དག་གི་དོན་
མདོར་བསྡུ་ན། གཏན་ལ་དབབ་པའི་གཞི། གསུང་རབ་
ཡན་ལག་དགུའི་བརྗོད་བྱ་ཀུན་རྫོབ་སྒྱུ་མ་དང་དོན་དམ་
ནམ་མཁའ་ལྟ་བུ། ཁོང་དུ་ཆུད་པའི་ལམ་བྱང་ཕྱོགས་སོ་
བདུན་ཡིན་ལ། ལམ་དེའི་གཙོ་བོ་དོན་དམ་རྟོགས་པ་ལ་
119

བདག་བསྐྱེད་ཕྱོགས་བསྒྲིགས།
ནི། སྟོང་ཉིད་བཅུ་དྲུག་གི་རྟོགས་པ་ཡོད་དེ། དེ་ཡང་
ཐབས་བདེ་བ་ཆེན་པོ་དང་དབྱེར་མེད་པར་ཞུགས་པའོ།།
ལམ་དེས་བགྲོད་པའི་འབྲས་བུ་དངོས་གྲུབ་ཐུན་མོང་བ་
དང་། ཐུན་མོང་མ་ཡིན་པ་གཉིས་ཀྱི་གཙོ་བོ་ནི། སྒྲིབ་
པ་ཟད་པའི་མྱང་འདས་སོ། །ཞེས་རྡོ་རྗེ་འཇིགས་བྱེད་ཀྱི་
རྣམ་པར་ཤར་བའི་སྐུས། དེ་ལྟར་མཚོན་པ་གོ་བར་བྱེད་
པའོ། །ཕྲེང་བ་བྱིན་བརླབ་ནི། ཨོཾ་ཧཱི༔བྷིཝི་ཀྲི་ཏཱ་ན་ན་ཧཱུྃ་ཕཊ་
ཀྱིས་བསངས། ཨོཾ་སྭ་བྷཱ་ཝ་ཤུདྡྷ་སརྦ་དྷརྨ 
སྭ་བྷཱ་ཝ་ཤུདྡྷོཉཧཾ་
གིས་སྦྱངས། སྟོང་པ་ཉིད་དུ་གྱུར། སྟོང་པའི་ངང་ལས་ཕྲེང་
རྡོག་རྣམས་རེ་རེ་ནས་པད་ཉིའི་སྟེང་དུ་ཧཱུྃ་ཡིག་ཡོངས་སུ་
གྱུར་པ་ལས་དཔལ་རྡོ་རྗེ་འཇིགས་བྱེད་ཞལ་གཅིག་ཕྱག་
གཉིས་ཀྱིས་གྲི་གུག་དང་ཐོད་པ་འཛིན་པ། གཡོན་བརྐྱང་
གིས་བཞུགས་པའི་སྤྱི་བོར་ཨོཾ། མགྲིན་པར་ཨཱཿ ཐུགས་
ཀར་ཧཱུཾ་གིས་མཚན་པར་གྱུར། ཐུགས་ཀའི་ཧཱུཾ་ལས་འོད་
ཟེར་འཕྲོས་བསྒོམས་པ་དང་འདྲ་བའི་ཡེ་ཤེས་པ་དང་དབང་
ལྷ་སྤྱན་དྲངས། ཡེ་ཤེས་པ་ཛ༔ཧཱུྃ་བཾ་ཧོ༔གཉིས་སུ་མེད་པར་
120

འཇིགས་བྱེད་ཀྱི་བདག་བསྐྱེད།
གྱུར། དབང་ལྷས་དབང་བསྐུར་མི་བསྐྱོད་པས་དབུ་བརྒྱན་
པར་གྱུར། ཨོཾ་ཡ་མནྟ་ཀ་ཨགྷཾ། པཱ་ཏྱཾ། གནྡྷེ། པུཤྩ། དྷུ་
པེ། ཨཱ་ལོ་ཀེ། ནི་ཝི་ཏྱཱ། ཤཔྟ་པྲ་ཏི་ཙྪ་ཧཱུཾ་སྭཱཧཱ། ཨོཾ་ཡ་
མཱནྟ་ཀ་ཧཱུྃ་ཕཊ་ཨོཾ་ཨཱཿཧཱུྃ། གཟུགས་མཆོག་མཆོག་ཏུ་དྲག་
པོ་ཆེ། །དཔའ་བོ་མཆོག་གི་སྤྱོད་ཡུལ་ཅན། །གདུལ་
དཀའ་འདུལ་བའི་དོན་མཛད་པ། །རྡོ་རྗེ་འཇིགས་བྱེད་
ལ་ཕྱག་འཚལ། །ཅེས་མཆོད་ཅིང་བསྟོད། ཨོཾ་ཡ་མནྟ་ཀ་ཧཱུྃ་
ཕཊ། ཅི་འགྲུབ་བཟླ། རྡོ་རྗེ་འཇིགས་བྱེད་འོད་དུ་ཞུ་བ་ལས་
ཁྲག་འཛག་པའི་མི་མགོའི་ཕྲེང་བའི་རྣམ་པར་གྱུར་པར་བསམ།
བཟླས་པ་བྱ་བ་ནི། ཨོཾ་ཨ་ར་པ་ཙ་ན་དྷཱི༔ ཞེས་ཞི་ཁྲོ་སྦྲགས་སྒྲུབ་
དང་། ༀ་ཡ་མ་རཱ་ཛཱ་ས་དོ་མེ་ཡ། ཡ་མེ་དོ་རུ་ཎ་ཡོ་ད་
ཡ། ཡ་ད་ཡོ་ནི་ར་ཡ་ཀྵེ་ཡ། ཡཀྵེ་ཡཙྪ་ནི་ར་མ་ཡ་ཧཱུྃ་
ཧཱུྃ་ཕཊ་ཕཊ་སྭཱཧཱ། ཞེས་པའི་རྩ་སྔགས། ཨོ་ཧི༔ཝིཀཾ་ཏཱ་ན་
ན་ཧཱུྃ་ཕཊ། ཅེས་པའི་ལས་སྔགས། ཨོཾ་ཡ་མནྟ་ཀ་ཧཱུྃ་ཕཊ། ཅེས་
པའི་སྙིང་པོ་རྣམས་ཅི་འགྲུབ་རེ་བཟླ། མཐར། ཨོཾ་ཡ་མཱནྟ་ཀ་ས་མ་
ཡ། མ་ནུ་པཱ་ལ་ཡ། ཡ་མཱནྟ་ཀ ཏྭེ་ནོ་པ་ཏི་ཥྛ། དྲྀ་ཌྷ་མེ་
121

བདག་བསྐྱེད་ཕྱོགས་བསྒྲིགས། 
བྷ་ཝ། སུ་པོ་སྐྱོ་མེ་བྷ་ཝ། སུ་ཏོ་བྱོ་མེ་བྷ་ཝ། ཨ་ནུ་རཀྟ་
མེ་བྷཱ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་
ཤྲཱི་ཡཾ་ཀུ་རུ་ཧཱུཾ། ཧ་ཧ་ཧ་ཧ་ཧོ། བྷ་ག་ཝན། ཡ་མཱནྟ་ཀ་
མ་མེ་མུ་ཉྩ། ཡ་མནྟ་ཀ་བྷཱ་བ་མཧཱ་ས་མ་ཡ་སཏྭ་ཨཱ༔ཧཱུྃ་ཕཊ།
ཅེས་གཤིན་རྗེ་གཤེད་ཀྱི་ཡིག་བརྒྱ་བཟླ། ཨོཾ་ཡ་མནྟ་ཀ་ཨགྷཾ། པཱ་
། གནྡྷེ། པུཤྩ། དྷུ་པེ། ཨཱ་ལོ་ཀེ། ནི་ཝི་ཏྱཱ། ཤཔྟ་པྲ་ཏི་
ཙྪ་སྭཱཧཱ། ཨོཾ་ཡ་མནྟ་ཀ་ཧཱུྃ་ཕཊ་ཨོཾ་ཨཱཿཧཱུྃ། གཟུགས་མཆོག་
མཆོག་ཏུ་དྲག་པོ་ཆེ། །དཔའ་བོ་མཆོག་གི་སྤྱོད་ཡུལ་ཅན།།
གདུལ་དཀའ་འདུལ་བའི་དོན་མཛད་པ། །རྡོ་རྗེ་འཇིགས་
བྱེད་ལ་ཕྱག་འཚལ། །ཅེས་མཆོད་ཅིང་བསྟོད། དེ་ནས་གཏོར་མ་
འབུལ་བ་ལ། འདས་མ་འདས་ཀྱི་ལྷ་དང་ལས་གཤིན་བཅས་ཀྱི་གཏོར་མ་
སྟབས་གཅིག་ཏུ་བྱིན་གྱིས་བརླབ་པ་ནི།།
ཨོ་ཧིཏྟཱིཝི་ཀྲི་ཏཱ་ན་ན་ཧཱུཾ་ཕཊ། ཨོཾ་སྭ་བྷཱ་ཝ་ཤུདྡྷསརྦ་
དྷ་རྨ་སྭ་བྷཱ་ཝ་ཤུ་དྡྷོཉཧཾ། སྟོང་པ་ཉིད་དུ་གྱུར། སྟོང་པའི་
ངང་ལས་ཡཾ་ལས་རླུང་གི་དཀྱིལ་འཁོར་སྔོན་པོ་གཞུའི་
དབྱིབས་ལྟ་བུ་བ་དན་གྱིས་མཚན་པ། དེའི་སྟེང་དུ་རཾ་ལས་
122

འཇིགས་བྱེད་ཀྱི་བདག་བསྐྱེད།
མེའི་དཀྱིལ་འཁོར་དམར་པོ་གྲུ་གསུམ་པ། དེའི་སྟེང་དུ་
ཨཱཿལས་མི་མགོའི་སྒྱེད་པུ་གསུམ་གྱི་སྟེང་དུ་ཨ་ལས་བྱུང་
བའི་ཐོད་པ་དཀར་པོ། དེའི་ནང་གི་ཤར་དུ་ཧཱུཾ་ལས་བྱུང་
བའི་བ་ལང་གི་ཤ་གོས་མཚན་པ། ལྷོར་ཨཾ་ལས་བྱུང་བའི་
ཁྱིའི་ཤ་ཀུས་མཚན་པ། ནུབ་ཏུ་ཛཾ་ལས་བྱུང་བའི་གླང་པོ་
ཆེའི་ཤ་དས་མཚན་པ། བྱང་དུ་ཁཾ་ལས་བྱུང་བའི་རྟའི་ཤ་
ཧས་མཚན་པ། དབུས་སུ་ཧཱུཾ་ལས་བྱུང་བའི་མིའི་ཤ་ནས་
མཚན་པ། ཤར་ལྷོར་ལཾ་ལས་བྱུང་བའི་དྲི་ཆེན་བིས་མཚན་
པ། ལྷོ་ནུབ་ཏུ་མཾ་ལས་བྱུང་བའི་རཀྟ་རས་མཚན་པ། ནུབ་
བྱང་དུ་པཾ་ལས་བྱུང་བའི་བྱང་སེམས་དཀར་པོ་ཤུས་མཚན་
པ། བྱང་ཤར་དུ་ཏཱཾ་ལས་བྱུང་བའི་རྐང་མར་མས་མཚན་
པ། དབུས་སུ་བཾ་ལས་བྱུང་བའི་དྲི་ཆུ་མཱུས་མཚན་པ། དེ་
དག་གི་སྟེང་དུ་ཨོཾ་དཀར་པོ། ཨཱཿདམར་པོ། ཧཱུཾ་སྔོན་པོ་
གསུམ་སྟེང་ནས་སྟེང་དུ་བརྩེགས་པར་གྱུར། རང་གི་ཐུགས་
ཀའི་ཧཱུཾ་ལས་འོད་འཕྲོས་རླུང་ལ་ཕོག་པས་རླུང་གཡོས་མེ་
སྦར་ཏེ་ཐོད་པའི་རྫས་རྣམས་ཞུ་ཞིང་ཁོལ་བར་གྱུར། ཡི་
123

བདག་བསྐྱེད་ཕྱོགས་བསྒྲིགས།
གེ་གསུམ་ལས་འོད་ཟེར་རིམ་པ་བཞིན་དུ་འཕྲོས་པས་སྐུ་
རྡོ་རྗེ་གསུང་རྡོ་རྗེ་ཐུགས་རྡོ་རྗེ་རྣམས་བཀུག་ནས་ཡི་གེ་
གསུམ་ལ་རིམ་གྱིས་ཐིམ་པ་རྣམས་ཐོད་པར་ལྷུང་ནས་ཞུ་
བས། ཧཱུྃ་གིས་ཁ་དོག་དྲི་ནུས་ཀྱི་སྐྱོན་སྦྱངས། ཨས་བདུད་
རྩིར་རྟོགས་པར་བྱས། ཨོཾ་གྱིས་མང་པོར་སྦར་ཞིང་སྤེལ་
བར་གྱུར། ཨོཾ་ཨཱཿཧཱུྃ། ལན་གསུམ་བརྗོད་དེ་བྱིན་གྱིས་བརླབས་ལ་
གཏོར་མགྲོན་བསྐྱེད་པ་ནི། མདུན་དུ་སྐད་ཅིག་གིས་དཔལ་རྡོ་
རྗེ་འཇིགས་བྱེད་དཔའ་བོ་གཅིག་པའི་རྟེན་དང་བརྟེན་པའི་
དཀྱིལ་འཁོར་ཡོངས་སུ་རྫོགས་པར་གྱུར། རང་གི་ཐུགས་
ཀའི་ཧཱུཾ་ལས་འོད་ཟེར་འཕྲོས། དཔལ་རྡོ་རྗེ་འཇིགས་བྱེད་
དཔའ་བོ་གཅིག་པའི་ཡེ་ཤེས་པའི་དཀྱིལ་འཁོར་ཕྱོགས་སྐྱོང་
དང་བཅས་པ་སྤྱན་དྲངས། ཛཧཱུྃ་བཾ་ཧོ༔ཡེ་ཤེས་པ་དམ་
ཚིག་པ་དང་གཉིས་སུ་མེད་པར་གྱུར། མགྲོན་རྣམས་ཀྱི་
ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པ་དཀར་པོ་འོད་
ཀྱི་སྡུ་གུ་ཅན་དུ་གྱུར་པས་གཏོར་མའི་བཅུད་དྲངས་ཏེ་
གསོལ་བར་གྱུར། ཨོཾ་ཧཱིཀྐིཝི་ཀྲི་ཏཱ་ན་ན་ཧཱུཾ་ཕཊ། བཛྲ་
124

འཇིགས་བྱེད་ཀྱི་བདག་བསྐྱེད།
བྷི་ར་ཝ་ཡ་ཨ་ཏི་པ་དྷི་ཨི་མཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི་ཧཱུཾ་
ཕཊ་སྭཱཧཱ། ཞེས་བདུན་ནམ་གསུམ་གྱིས་དབུལ། ཨོ་ཧཱི༔བྷིཧ
ཨོཾ་ཧཱུྃ་ཧཱུྃ་ཕཊ། ཨོཾ་ཝི་ཀྲི་ཏཱ་ན་ན་དུé་སཏཱ་ད་མ་ཀ་གཅིག
ཨོ་ཀུ་མ་རཱ་རཱུ་པི་ཎི་ཛཛ༔ཧཱུྃ་ཕཊ། ཨོཾ་ཧཱུྃཧཧི་ཕཊ། ཨོ་
དཱིཔཱ་ལོ་ཙ་ན་ཝི་ཀྲི་ཏཱ་ན་ན་མཧཱ་ཨཊྚ་ཊྚ་ཧཱ་ས་ན་དཱི་ནི་དཱིཔཱ་
ཡེ་སྭཱཧཱ། ཨོཾ་བཛྲ་ནི་ཝིདྱ་ཨཱཿཧཱུྃ་སྭཱཧཱ། ཨོཾ་བཛྲ་ཤཔྟ་ཨཱཿཧཱུྃ།
ཨོ་ཡ་མནྟ་ཀ་ཧཱུྃ་ཕཊ་ཨོཾ་ཨཱཿཧཱུྃ། ཞེས་ཕྱི་ནང་གི་མཆོད་པས་མཆོད།
གཉིས་མེད་ཐུན་མོང་མ་ཡིན་ཁྱབ་པའི་སྐུ། །ཀུན་ལ་སྙོམས་
མཛད་རྒྱལ་བ་ཀུན་གྱི་ཡབ། །ཆོས་ཀྱི་དབྱིངས་གྱུར་རྒྱལ་
བ་ཀུན་གྱི་ཡུམ། ། ཡེ་ཤེས་སེམས་དཔའ་རྒྱལ་བ་ཀུན་གྱི་
སྲས། །ཕྱག་འཚལ་འཇམ་དཔལ་དཔལ་གྱུར་རྫོགས་པ་
ཁྱོད། །ཆོས་ཀྱི་སྐུ་ལ་བྱམས་སྡང་མི་མངའ་ཡང་། །སྲིད་
གསུམ་གདུག་པ་མ་ལུས་འདུལ་བའི་ཕྱིར། །ཐུགས་རྗེ་
ཐབས་ཀྱིས་ཁྲོ་རྒྱལ་སྐུར་བསྟན་པ། །འཇིགས་བྱེད་གཤིན་
རྗེ་གཤེད་ལ་ཕྱག་འཚལ་ལོ། །ཅེས་བསྟོད། དེ་ནས་ཕྱོགས་སྐྱོང་
གི་གཏོར་མ། ཨོཾ་ཡ་མ་རཱ་ཛ་ས་དོ་མེ་ཡ། ཡ་མེ་དོ་རུ་ཎ་
125

བདག་བསྐྱེད་ཕྱོགས་བསྒྲིགས། །
ཡོ་ད་ཡ། ཡ་ད་ཡོ་ནི་ར་ཡཀྵེ་ཡ། ཡཀྵེ་ཡཙྪ་ནི་རཱ་མ་ཡ་
ཧཱུྃ་ཧཱུྃ་ཕཊ་ཕཊ་སྭཱཧཱ། ཞེས་རྩ་སྔགས་བརྗོད་པས་ཀྱང་བྱིན་གྱིས་བརླབས་
ལ། ཨོཾ་བྷུ་ཙ་ར་ནཾ། ཡ་པཱ་ཏཱ་ལ་ཙ་ར་ཡ། མཱན་ཁེ་ཙ་ར་
ཡ། ཏ་པཱར་བ་ནི་གཱ་ནཾ། ཀ་དཀྵི་ཎ་དཱི་གཱ་ཡ། ཧཱུཾ་པཉྩི་མ་
ནཾ། ཕཊ་ཨུད་ཏ་ར་ཏི་གཱ་ཡ། ཨོ་ཨི། དྷཱི༔ཡ། ཋིབ།
ཝི་ཀྵི། ཀྲི་ཀོ ཏཱ་ཨེ། ན་ཨ། ན་དེ། ཧཱུཾ་བྷྱ ཕཊ་སརྦ་
བྷུ་ཏེ་ཞེས་པ་གསུམ་གྱིས་བསྔོ། ཨོད་ཤ་དིཀ་ལོ་ཀ་པཱ་ལ་ས་
པ་རི་ཝཱ་ར་ཨགྷཾ་པྲཏཱི་ཙྪ་ཧཱུྃ་སྭཱ་ཧཱ། ཨོཾ་ད་ཤ་དིཀ་ལོ་ཀ་པཱ་
ལ་ས་པ་རི་ཝཱ་ར་པདྡྷཾ་པྲཏཱི་ཙྪ་ཧཱུྃ་སྭཱ་ཧཱ། ཨོཾ་ད་ཤ་དིཀ་ལོཀ་
པཱ་ལ་ས་རི་ཝཱ་ར་གནྡྷེ་པྲཏཱི་ཙྪ་ཧཱུྃ་སྭཱ་ཧཱ། ཨོཾ་ད་ཤ་དིཀ་ལོཀ་
པཱ་ལ་ས་པ་རི་ཝཱ་ར་པུཋེ་པྲཏཱི་ཙྪ་ཧཱུཾ་སྭཱཧཱ། ཨོཾ་ད་ཤ་དིཀ་
ལོཀ་པཱ་ལ་ས་པ་རི་ཝཱ་ར་དྷུ་པེ་པྲཏི་ཙྪ་ཧཱུྃ་སྭཱ་ཧཱ། ཨོཾ་ད་ཤ་
དིཀ་ལོ་ཀ་པཱ་ལ་ས་པ་རི་ཝཱ་ར་ཨཱ་ལོ་ཀེ་པྲཏཱི་ཙྪ་ཧཱུྃ་སྭཱཧཱ། ཨོཾ་
ད་ཤ་དིཀ་ལོ་ཀ་པཱ་ལ་ས་པ་རི་ཝཱ་ར་ནེ་ཝིདྷཱ་པྲཏཱི་ཙྪ་ཧཱུཾ་སྭཱཧཱ།
ཨོཾ་ད་ཤ་དིཀ་ལོ་ཀ་པཱ་ལ་ས་པ་རི་ཝཱ་ར་ཤབྟ་པྲཏཱི་ཙྪ་ཧཱུཾ་སྭཱཧཱ།
དུ་A'
ཞེས་པས་ཕྱི་མཆོད་དང་། ཨོཾ་ད་ཤ་དིཀ་ལོ་ཀ་པཱ་ལ་ས་པ་རི་ཝཱ་
126

འཇིགས་བྱེད་ཀྱི་བདག་བསྐྱེད། །
ར་ཨོཾ་ཨཱཿཧཱུྃ། ཞེས་ནང་མཆོད་འབུལ། བཅོམ་ལྡན་ཆོས་རྗེ་
འཇམ་དབྱངས་སྤྱན་ལམ་དུ། །བདུད་འདུལ་བསྟན་པ་
བསྲུང་བར་ཞལ་བཞེས་པ། །ལས་ཀྱི་གཤིན་རྗེ་མ་མོ་མཁའ་
འགྲོ་མ། །འབྱུང་པོ་རོ་ལངས་ཅི་བགྱི་བཀའ་ཉན་ཚོགས།།
ཕྱི་ནང་སྐྱོང་བའི་དམ་ཅན་མ་ལུས་ལ། །བདག་ནི་རེ་བའི་
སེམས་ཀྱིས་འདུད་ཅིང་མཆིས། །ཕྱོགས་སྐྱོང་འཁོར་དང་
བཅས་པ་རྣམས་ཀྱིས་བདག་གིས་དམ་པའི་ཆོས་སྒྲུབ་པའི་
བར་ཆད་ཐམས་ཅད་ཞི་བའི་འཕྲིན་ལས་མཛོད་ཅིག །ཅེས་
མཆོད་ཅིང་བསྟོད་དེ་འཕྲིན་ལས་བཅོལ། དེ་ནས་ལས་གཤིན་གྱི་གཏོར་འབུལ་
ཅུང་ཟད་རྒྱས་པར་སྤྲོ་ན། །
མདུན་དུ་པདྨ་ཉི་མ་མ་ཧེའི་སྟེང་དུ་ཡ་ལས་ཐོད་དབྱུག་
ཡས་མཚན་པ་དེ་ལས་འོད་འཕྲོས། དགྲ་བགེགས་གདུག་
པ་ཅན་ཐམས་ཅད་ཚར་བཅད། ཚུར་འདུས་དབྱུག་ཏོ་
ལ་ཐིམ། དེ་ཡོངས་སུ་གྱུར་པ་ལས། ལས་ཀྱི་གཤིན་རྗེ་
ནག་པོ་ཞལ་གཅིག་ཕྱག་གཉིས་པ་མ་ཧེའི་གདོང་པ་ཅན།
དམར་ཞིང་ཟླུམ་པའི་སྤྱན་གསུམ་དང་ལྡན་པ། གཡས་
127

བདག་བསྐྱེད་ཕྱོགས་བསྒྲིགས།
པས་ཐོད་དབྱུག་དང་། གཡོན་པས་ཞགས་པ་འཛིན་པ།
དབུ་སྐྲ་དམར་སེར་གྱེན་དུ་བརྫེས་པ། ལིངྒ་དམར་པོ་གྱེན་
དུ་ལངས་པ། དེའི་གཡོན་དུ་ཙི་དང་རྩེ་གསུམ་ལས་སྐྱེས་
པའི་ཙ་མུཎྜི་ནག་མོ་ཞལ་གཅིག་ཕྱག་གཉིས་པ། གཡས་
རྩེ་གསུམ་དང་གཡོན་ཐོད་པ་འཛིན་པ། ཡ་བ་ཏི་ལ་སོགས་
པ་གཤིན་རྗེ་ཕོ་མོའི་འཁོར་གྱིས་བསྐོར་བའི་གཙོ་འཁོར་
ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱཿདམར་
པོ། ཐུགས་ཀར་ཧཱུཾ་སྔོན་པོས་མཚན་པར་གྱུར། རང་གི་
ཐུགས་ཀའི་ཧཱུཾ་ལས་འོད་ཟེར་འཕྲོས། ལྷོ་ཕྱོགས་ས་རིམ་
པ་བདུན་གྱི་འོག་ནས་ལས་ཀྱི་གཤིན་རྗེ་ཡབ་ཡུམ་འཁོར་
བཅས་སྤྱན་དྲངས་པར་བསམ་ཞིང་། ཨོཾ་ཀཱ་ལ་རཱུ་པ་ས་པ་རི་
ཝཱ་ར་ཨེ་ཧེ་ཧི། ཛཧཾ་བཾ་ཧོ༔ས། གཉིས་སུ་མེད་པར་གྱུར།
སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། གཤིན་
རྗེ་གཤེད་རིགས་ལྔ་སྤྱན་དྲངས། ཁྱེད་རྣམས་ཀྱིས་འདི་
ལ་དབང་བསྐུར་དུ་གསོལ་ཞེས་གསོལ་བ་བཏབ་པས། དེ་
རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་
128

འཇིགས་བྱེད་ཀྱི་བདག་བསྐྱེད།
ཏེ། ཨོཾ་བཛི་བྷ་བ་ཨ་བྷི་ཥིཉྩ་ཧཱུྃ། ཞེས་སྤྱི་བོ་ནས་དབང་
བསྐུར་བས། དྲི་མ་དག་ཆུའི་ལྷག་མ་ཡར་ལུད་པ་ལས་
རྡོ་རྗེ་ནག་པོ་རྩེ་ལྔ་པས་དབུ་བརྒྱན་པར་གྱུར། ཨོཾ་ཀཱ་ལ་
རཱ་པ་ས་པ་རི་ཝཱ་ར་ས་མ་ཡ་ཧཱུྃ་གྱིས་དམ་ལ་བཞག ཆོས་ཀྱི་
རྒྱལ་པོ་ཡབ་ཡུམ་འཁོར་དང་བཅས་པའི་ལྗགས་ཧཱུྃ་ལས་
སྐྱེས་པའི་རྡོ་རྗེ་རྩེ་གཅིག་པ་དཀར་པོ་འོད་ཀྱི་སྦུ་གུ་ཅན་གྱིས་
གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར།
ཨོ་ཀཱ་ལ་རཱུ་པ་སརྦ་བིགྷཱན་ཤ་ཧཱུྃ་མ་ར་ཡ་ཨི་དཾ་བ་ལིནྟ་ཁ་
ཁ་ཁཱ་ཧི་ཁཱ་ཧི་ཧཱུཾ་ཕཊ། ལན་གསུམ། ཨོ་ཙ་མུཎྜི་སརྦ་བིགྷཱན་
ཤ་ཏུཾ་མཱ་ར་ཡ་ཨི་དཾ་བ་ལིནྟ་ཁ་ཁ་ཁཱ་ཧི་ཁཱ་ཧི་ཧཱུཾ་ཕཊ། ཡ་
བ་ཏི་ལ་སོགས་པ་གཤིན་རྗེ་ཕོ་མོའི་ཚོགས་འཁོར་དང་
བཅས་པ་རྣམས་ཀྱི་ཞལ་དུ་སརྦ་བིགྷཱན་ཤ་ཏུཾ་མཱ་ར་ཡ་ཨི་
དཾ་བ་ལིནྟ་ཁ་ཁ་ཁཱ་ཧི་ཁཱ་ཧི་ཧཱུཾ་ཕཊ། ཅེས་འབུལ། ཨོཾ་ཀཱ་
ལ་རཱུ་པ་ས་པ་རི་ཝཱ་ར་ཨགྷཾ། པུཥེ། དྷུ་པེ། ཨཱ་ལོ་ཀེ།
གནྡྷེ། ནི་ཝི་ཏྱཱ། ཤཔྟ་པྲཏི་ཙྪ་ཧཱུཾ་སྭཱཧཱ། ཨོཾ་ཀཱ་ལ་རཱ་པ་ཧཱུཾ་
ཕཊ། ཨོཾ་ཨཱཧཱུཾ། ཨོཾ་ཙུ་མུཎྜི་ཧཱུྃ་ཕཊ། ཨོཾ་ཨཱཧཱུཾ། ཡ་བ་
129

བདག་བསྐྱེད་ཕྱོགས་བསྒྲིགས།
ཏི་ལ་སོགས་པ་གཤིན་རྗེ་ཕོ་མོའི་ཚོགས་འཁོར་དང་བཅས་
པ་རྣམས་ཀྱི་ཞལ་དུ་ཨོཾ་ཨཱཿཧཱུྃ། ཞེས་ཕྱི་ནང་གི་མཆོད་པས་མཆོད།
འཕྲིན་ལས་བཅོལ་བ་ནི། ཧཱུྃ། འཆི་བདག་ནག་པོ་ལྷོ་ཕྱོགས་
ཀྱི། །རིམ་པ་བདུན་གྱི་ས་འོག་ན། །སྲོག་ལ་རྔམས་པའི་
གཤིན་རྗེ་ནི། །ནག་པོ་མ་ཧེའི་གདན་སྟེང་དུ། །ཡ་ལས་
བྱུང་བའི་དབྱུག་པ་ནི། །ཐོད་པས་མཚན་པ་ལས་བྱུང་བ།།
གཏིང་ནས་ཁྲོས་པ་མ་ཧེའི་གདོང་། །ཟ་བྱེད་ཞལ་གདངས་
མཆེ་བ་གཙིགས། །ཁྲོས་པའི་སྤྱན་རྩ་དམར་པོ་འཁྲུགས།།
སྐྲ་སེར་སྨ་ར་གྱེན་དུ་བརྫེས། །ལག་གཡོན་ཞགས་པས་
དགྲ་བགེགས་འཆིང་། །གཡས་པའི་དབྱུག་པས་རྡུལ་དུ་
རློག །ཆོས་ཀྱི་རྒྱལ་པོ་གཤིན་རྗེའི་ཚོགས། །མ་མོ་ཆེན་
མོ་ཙ་མུཎྜི། །རྩེ་གསུམ་ཐོད་ཁྲག་འཛིན་མཛད་པ། །བྲན་
དང་བཅས་པའི་དུས་ལ་བབས། །ཤ་ཆེན་ཁྲག་ཞག་ཆེན་
པོ་ཡི། །གཏོར་མ་རྒྱ་མཚོ་མཆོད་པར་བཞེས། །རྒྱལ་
བས་བསྒོས་པའི་དམ་ཚིག་དང་། ། སྙིང་རྗེས་དགྲ་བགེགས་
མྱུར་དུ་སྒྲོལ། །སྡང་བའི་དགྲ་དང་གནོད་པའི་བགེགས།།
130

འཇིགས་བྱེད་ཀྱི་བདག་བསྐྱེད།
བདུད་དང་བར་དུ་གཅོད་པ་རྣམས། །ཟུངས་ཤིག་འཆིངས་
ཤིག་རྣམ་པར་སྡོམས། །ཁུག་ཅིག་དྲོངས་ཤིག་དབང་དུ་
བསྡུས། །སོད་ཅིག་སྐྲོད་ཅིག་རེངས་པར་གྱིས། ། ཕྱེ་ཞིག་
གནོན་ཞིག་རྨུགས་པར་གྱིས། །ཐུལ་ཞིག་ཆོམས་ཤིག་རྣམ་
པར་ཤིག །རྡུལ་ཕྲན་ཙམ་ཡང་མེད་པར་མཛོད། ། ཨོཾ་
ཀཱ་ལ་རཱ་པ་ཧཱུཾ་ཕཊ། བྷུཙ་མུཎྜི་ཧཱུྃ་ཕཊ། ཅེས་བརྗོད། དེ་
ནས། ཨོཾ་ཡ་མཱནྟ་ཀ་ས་མ་ཡ། མ་ནུ་པཱ་ལ་ཡ། ཡ་མཱནྟ་
ཀ ཏྭེ་ནོ་པ་ཏི་ཥྛ། དྲྀ་ཌྷ་མེ་བྷ་ཝ། སུ་པོ་བྱོ་མེ་བྷ་ཝ། སུ་
ཏོ་སྦྱོ་མེ་བྷཱ་ཝ། ཨ་ནུ་རཀྟ་མེ་བྷཱ་ཝ། སརྦ་སིདྡྷི་མྨེ་པྲ་ཡཙྪ།
སརྦ་ཀརྨ་སུ་ཙ་མེ། ཙིཏྟཾ་ཤྲཱི་ཡཾ་ཀུ་རུ་ཧཱུཾ། ཧ་ཧ་ཧ་ཧ་ཧོ།
བྷ་ག་ཝན། ཡ་མཱནྟ་ཀ་མ་མེ་མུ་ཉྩ། ཡ་མནྟ་ཀ་བྷ་བ་མཧཱ་
ས་མ་ཡ་སཏྭ་ཨཱཿཧཱུཾ་ཕཊ། མ་རྙེད་ཡོངས་སུ་མ་ཤེས་དང་།།
གང་ཡང་ནུས་པ་མ་མཆིས་པས། །འདིར་ནི་བྱ་བ་གང་
བགྱིས་པ། །དེ་ཀུན་ཁྱེད་ཀྱིས་བཟོད་མཛད་རིགས། །ཞེས་
ནོངས་པར་གསོལ། ཨོཾ་ཨཱཿཧཾ་མུ༔ འཇིག་རྟེན་ལས་འདས་
པའི་མགྲོན་གྱི་ཡེ་ཤེས་པ་གཤེགས། དམ་ཚིག་པ་རང་ཉིད་
131

བདག་བསྐྱེད་ཕྱོགས་བསྒྲིགས།
ལ་ཐིམ། མགྲོན་གཞན་རྣམས་རང་གནས་སུ་གཤེགས་
པར་གྱུར། ཅེས་བརྗོད། སྨོན་ལམ་རྒྱས་པ་ནི།
༈ དེ་ལྟར་ཁྲོ་བོའི་དབང་པོ་གཤིན་རྗེའི་གཤེད། །དཀྱིལ་
འཁོར་འཁོར་ལོ་དྲི་མེད་མེ་ལོང་ངོས། །དབང་པོའི་གཞུ་
ལྟར་རབ་གསལ་བདེ་སྟོང་གི །རྣམ་པར་རོལ་པའི་ཏིང་
འཛིན་བཟླས་སོགས་ལ། །འབད་པས་བསགས་པའི་དགེ་
བ་གངྒཱའི་རྒྱུན། །འགྲོ་ཀུན་ལེགས་སྤྱད་ཉལ་འགྲོའི་རྒྱུན་
ཚོགས་དང་། །གཅིག་ཏུ་བགྱིས་པ་འདི་ཡིས་ཐར་པའི་ལམ།།
རྒྱལ་སྲས་སྡོམ་པ་སྤྱོད་དང་བཅས་པ་ལ། །བསླབས་པས་
ཐུན་མོང་ལམ་རྣམས་མཐར་ཕྱིན་པའི། །བདུད་རྩིའི་གཏེར་
གྱིས་བདག་རྒྱུད་གང་བར་ཤོག །བུམ་དབང་ལྷ་ཡི་ཆུ་བོས་
ཐ་མལ་གྱི། །སྣང་ཞེན་ཀུན་དག་གོང་མའི་དབང་མཆོག་
གིས། །རྒྱལ་བའི་གསུང་དང་འོད་གསལ་དབྱིངས་དང་
ནི། །ཟུང་འཇུག་གནས་ལུགས་མངོན་དུ་འགྱུར་བར་ཤོག།
དེ་ཚེ་བླ་མ་ལྷར་བཅས་སྤྱན་སྔ་རུ། །ཁས་བླངས་དངོས་
གྲུབ་ཀུན་གྱི་རྩ་བ་མཆོག །རྣམ་དག་དམ་ཚིག་སྡོམ་པ་
132

འཇིགས་བྱེད་ཀྱི་བདག་བསྐྱེད།
མ་ལུས་པ། །སྲོག་དང་བསྡོས་ཏེ་རྟག་ཏུ་བསྲུང་བར་ཤོག།
རྫོགས་རིམ་ཡོངས་རྫོགས་སྐྱེ་བའི་སྨིན་བྱེད་ལམ། །རིམ་
པ་དང་པོའི་ཕྲ་རགས་རྣལ་འབྱོར་ལ། །ཐུན་བཞིར་བརྩོན་
པ་ཆུ་བོའི་གཞུང་བཞིན་དུ། །བསྟེན་པས་ཐ་མལ་སྣང་
ཞེན་ཚར་གཅོད་ཤོག །དཔའ་བོ་མཆོག་གི་ཐུགས་ཀའི་
འོད་ཕུང་གིས། །དབང་བསྒྱུར་ནམ་མཁའ་ཁྱབ་པའི་ཚོགས་
ཀྱི་ཞིང་། །མཆོད་བསྟོད་སྒྲུབ་པ་མཆོག་གིས་མཉེས་བྱས་
པས། །བསོད་ནམས་ཚོགས་ཆེན་ཡོངས་སུ་རྫོགས་པར་
ཤོག །དྲི་མེད་རིགས་པས་དཔྱད་ནས་སྔགས་ཀྱི་དོན།།
སྟོང་ཉིད་ཟབ་མོ་ངེས་པའི་ཤེས་རབ་ཀྱིས། །ཆོས་ཀྱི་སྐུ་
ལ་ང་རྒྱལ་ལེགས་བཞག་ནས། ། ཡེ་ཤེས་བླ་མེད་གོམས་
པར་བྱེད་པར་ཤོག །རབ་འབར་དྲག་པོའི་འཁོར་ལོ་ལ་
གནས་པའི། །གཏུམ་ཆེན་ཁྲོ་བོ་བཅུ་ཡི་ཏིང་འཛིན་གྱིས།།
ནག་པོའི་རྩ་ལག་སྡེ་དང་བཅས་པ་ཀུན། །རྩད་ནས་འབྱིན་
ལ་མཐུ་དང་ལྡན་པར་ཤོག ། ཤུགས་དྲག་འཁོར་ལོའི་ལྟེ་
བར་ཡེ་ཤེས་ཀྱི། །རང་བཞིན་ནོར་བུའི་འོད་ཆགས་གཞལ་
133

བདག་བསྐྱེད་ཕྱོགས་བསྒྲིགས།
ཡས་ཁང་། །མཛེས་ཀུན་གཅིག་བསྡུས་མིག་གི་བདུད་
རྩི་གང་། །བསྒོམས་པས་རྒྱལ་བའི་ཞིང་མཆོག་འགྲུབ་
པར་ཤོག །ཕོ་བྲང་དབུས་སུ་གཡོ་བའི་དཀྱིལ་འཁོར་ལ།།
རབ་གནས་ཟླ་བར་ཞབས་སེན་འོད་ཆགས་པ། །འཇམ་
དཔལ་དབྱངས་གང་རྟག་ཏུ་གོམས་བྱས་པས། །བར་དོའི་
དྲི་བྲལ་ལོངས་སྐུ་ཐོབ་པར་ཤོག །རྣམ་རྟོག་ཕུང་པོ་བསྲེག་
པའི་ཉིན་མོར་བྱེད། །རྣམ་པར་གྱུར་པའི་ས་བོན་ཁྲོ་བོ་ཡི།།
རྡོ་རྗེ་ལས་གྲུབ་རྡོ་རྗེ་འཇིགས་བྱེད་སྐུ། །ཡོངས་སུ་རྫོགས་
པའི་ཕྲ་རགས་རྣལ་འབྱོར་གྱིས། །ཉིང་མཚམས་སྦྱོར་བའི་
དྲི་མ་ཀུན་སྤངས་པའི། །སྤྲུལ་སྐུ་མཆོག་གི་གར་གྱིས་རོལ་
བར་ཤོག །ཐུབ་པའི་གསུང་རབ་མ་ལུས་བསྡུས་པ་ནི།།
ཡན་ལག་དགུ་སྟེ་དེ་དག་གཙོ་བོའི་དོན། །བྱང་ཆུབ་ཕྱོགས་
ཆོས་སོ་བདུན་དང་འབྲེལ་བའི། །རྫོགས་རིམ་རྟོགས་པ་
མཆོག་རྣམས་སྐྱེ་བར་ཤོག །རྡོ་རྗེའི་ལུས་ལ་གནད་དུ་བསྣུན་
པ་ཡི། །དཀར་དམར་བྱང་ཆུབ་སེམས་ཀྱི་འདུ་འཕྲོད་ལས།།
ལྷན་སྐྱེས་བདེ་ཆེན་སྟོང་ཉིད་བཅུ་དྲུག་དང་། ། མཉམ་པར་
134

འཇིགས་བྱེད་ཀྱི་བདག་བསྐྱེད།
སྦྱོར་བའི་ཏིང་འཛིན་རྫོགས་པར་ཤོག །དེ་ཡི་ཐབས་མཆོག་
དཔལ་ལྡན་སྒྱུ་མའི་སྐུ། །གང་ལས་བསྒྲུབ་པའི་སྟོང་པ་
རྣམ་པ་གསུམ། །འདྲེན་བྱེད་རླུང་རྣམས་དྷ་ཏིར་ཐིམ་པ་
ཡིས། །འཁྲུལ་མེད་སྨིག་རྒྱུའི་རྟགས་སོགས་འཆར་བར་
ཤོག །ཆུ་གཏེར་དབུས་ན་ཆུ་བུར་རྡོལ་བ་བཞིན། །རྣམ་
དག་ཡེ་ཤེས་རྣལ་འབྱོར་རྗེས་མཐུན་པས། །དབྱིབས་ཀྱི་
རྣལ་འབྱོར་རྗེས་མཐུན་ལྷ་ཡི་སྐུ། །མཚན་དཔེས་བརྒྱན་
པའི་མཛེས་པར་ལྡང་བར་ཤོག ། སྒྱུ་མའི་ལུས་མཛེས་ཡང་
ཡང་འོད་གསལ་དུ། །ཀུན་ཏུ་ཞུགས་ལས་དོན་གྱི་ལྷན་
ཅིག་སྐྱེས། །མངོན་དུ་བྱས་ཏེ་ཉོན་སྒྲིབ་སྤངས་པ་ཡི། །རྣམ་
དག་སློབ་པའི་ཟུང་འཇུག་ཐོབ་པར་ཤོག །ལྷན་སྐྱེས་མཆོག་
དེ་གོམས་པ་མཐར་ཕྱིན་ནས། །རྡོ་རྗེ་ལྟ་བུའི་ཏིང་ངེ་འཛིན་
གྱིས་ནི། །འཁྲུལ་པའི་བག་ཆགས་མ་ལུས་སྤངས་པ་ཡི།།
རྡོ་རྗེ་འཆང་དབང་ཚེ་འདིར་ཐོབ་པར་ཤོག །རྨད་བྱུང་
ལམ་འདི་རང་ཉིད་གཅིག་པུས་ཀྱང་། །ཕྱོགས་དུས་ཀུན་
ཏུ་མི་ནུབ་རྒྱས་བྱེད་ཅིང་། །ལམ་འདིས་རྡོ་རྗེ་འཆང་གི་
135

བདག་བསྐྱེད་ཕྱོགས་བསྒྲིགས།
གོ་འཕང་ལ། །འགྲོ་བ་མ་ལུས་བདེ་ལ་འགོད་པར་ཤོག།
ཅེས་སྨོན་ལམ་བཏབ། བསྡུས་པ་བྱེད་ན། རྣམ་དག་བསམ་པས་
ཚུལ་འདིར་འབད་པ་ལས། །བྱུང་བའི་དགེ་བས་མཐའ་
ཡས་འགྲོ་བ་ཀུན། ། སྐྱེ་ཞིང་སྐྱེ་བར་འཇམ་དབྱངས་ཞི་
ཁྲོ་ཡིས། །འབྲལ་བ་མེད་པར་རྗེས་སུ་འཛིན་གྱུར་ཅིག།
ནམ་མཁའ་ཇི་སྲིད་སྐུ་ལྔའི་བདག་ཉིད་ཅན། །ཁ་སྦྱོར་
བདུན་ལྡན་གོ་འཕང་མངོན་གྱུར་ནས། །མཐའ་དག་འགྲོ་
འདི་གོ་འཕང་དེ་ཉིད་ལ། ། སྐད་ཅིག་ཉིད་ལ་བདེ་བླག་
འགོད་པར་ཤོག །དེ་ནས། དུར་ཁྲོད་སྲུང་འཁོར་དང་བཅས་
པ་གཞལ་ཡས་ཁང་ལ་ཐིམ། གཞལ་ཡས་ཁང་རང་ལ་
ཐིམ། རང་དམ་ཚིག་སེམས་དཔའ་ཡེ་ཤེས་སེམས་དཔའ་
ལ་ཐི་མ། ཡེ་ཤེས་སེམས་དཔའ་ཏིང་ངེ་འཛིན་སེམས་
དཔའ་ལ་ཐིམ། ཏིང་ངེ་འཛིན་སེམས་དཔའི་ཞབས་ཀྱུ་ཨུ་
ནི་ཧ་ལ། ཧ་ཧའི་མགོ་བོ་ལ། དེ་ཟླ་ཚེས་ལ། དེ་ཐིག་ལེ་
ལ། དེ་ནཱ་ད་ལ་ཐིམ། དེ་ཡང་མི་དམིགས་པ་སྟོང་པར་
གྱུར། སྟོང་པའི་ངང་ལས་དཔལ་རྡོ་རྗེ་འཇིགས་བྱེད་ཞལ་
_136

འཇིགས་བྱེད་ཀྱི་བདག་བསྐྱེད།
གཅིག་ཕྱག་གཉིས་པའི་རྣམ་པར་གྱུར་པའི་སྤྱི་བོར་ཨོཾ།
མགྲིན་པར་ཨཱཿ ཐུགས་ཀར་ཧཱུཾ་གིས་མཚན་པར་གྱུར། ཤིས་
བརྗོད་རྒྱས་པ་ནི།
༈ རབ་ཡངས་ལྷ་ཡི་ལམ་དང་འཛིན་མའི་ཁྱོན། །ཐོགས་
མེད་བར་མཚམས་མེད་པར་ཡོང་གང་བའི། ། མ་ལུས་
གཤིན་རྗེའི་གཤེད་ཀྱི་ལྷ་ཡི་ཚོགས། །དྲན་པ་ཙམ་གྱིས་
བདུད་བགེགས་ཀུན་འཇོམས་ཤིང་། །ཡིད་ལ་རེ་བ་འབད་
མེད་སྐོང་མཛད་པ། །བཀྲ་ཤིས་ཚངས་དབྱངས་གླུ་ཡི་ང་
རོ་ཅན། །ཆུ་མཐོངས་འགོག་པའི་མེ་ཏོག་ཆར་འབེབས་
པས། །ཁྱོད་ལ་རྟག་ཏུ་དཔལ་གནས་མཛད་པ་འདི། །ཤེས་
པར་གྱིས་ལ་རངས་པར་བསྐྱེད་ཅིག་དང་། །ཤིས་བརྗོད་
གླུ་དབྱངས་བདག་གིས་བསྒྲག་པར་བྱ། །དུས་གསུམ་རྒྱལ་
བའི་མཁྱེན་རབ་གཅིག་བསྡུས་པ། །འཇམ་དཔལ་དབྱངས་
གང་མ་རུངས་འདུལ་ཕྱིར་དུ། །སྙིང་རྗེ་ཆེན་པོས་ཁྲོས་
པའི་གར་མཛད་པ། །ཁྲོ་རྒྱལ་རྡོ་རྗེ་འཇིགས་བྱེད་ལ་ཕྱག་
འཚལ། །མགོན་དེ་དགྱེས་པ་ཀུན་བསྐྱེད་མཁའ་འགྲོ་མ།།
137

བདག་བསྐྱེད་ཕྱོགས་བསྒྲིགས།
གྲུབ་པ་མཆོག་བརྙེས་ལཱ་ལི་ཏ་ལ་སོགས། །དངོས་དང་
བརྒྱུད་པའི་བླ་མ་མཆོག་རྣམས་ལ། །དགེ་མཚན་ཇི་སྙེད་
མཆིས་པའི་བཀྲ་ཤིས་དེས། །རྡོ་རྗེ་འཆང་དབང་བླ་མ་དེ་
དག་གི །འཕྲིན་ལས་སྙིང་ལ་ཞུགས་པས་ཕྱོགས་ཀུན་ཏུ།།
དཔལ་ལྡན་རྡོ་རྗེ་ཐེག་པའི་བསྟན་པ་མཆོག ། མ་ལུས་རྒྱས་
པར་བྱེད་པའི་བཀྲ་ཤིས་ཤོག །འཇིགས་པ་མཐའ་དག་
འཇིགས་པར་མཛད་པའི་སྐུ། །ཕྱག་རྒྱ་མཆོག་གི་ལྷན་ ་
སྐྱེས་བདེ་ཆེན་ལ། ། སྲིད་མཐའི་བར་དུ་མཉམ་པར་འཇོག་
མཛད་པ། ། ཁྱབ་བདག་དཀྱིལ་འཁོར་བདག་པོ་ཡབ་ཡུམ་
ལ། །ལེགས་ཚོགས་ཇི་སྙེད་མཆིས་པའི་བཀྲ་ཤིས་དེས།།
ཁྱོད་ལ་བགེགས་ཀྱི་མིང་ཡང་མེད་པ་དང་། །ཟག་མེད་
བདེ་བའི་ཆོས་ཀྱི་འབྱོར་བ་ནི། །ནམ་མཁའ་མཛོད་ལ་
དབང་བྱེད་བཀྲ་ཤིས་ཤོག །རིག་སྔགས་འཆང་གི་རྒྱུད་
སྡེ་རྒྱ་མཚོ་ཆེའི། །སྙིང་པོར་གྱུར་པ་འཇིག་རྟེན་རིན་ཆེན་
གཅིག །དཔལ་ལྡན་རྡོ་རྗེ་འཇིགས་བྱེད་རྒྱུད་རྒྱལ་ལ།།
ལེགས་ཚོགས་ཇི་སྙེད་མཆིས་པའི་བཀྲ་ཤིས་དེས། ། ཁྱེད་
138

འཇིགས་བྱེད་ཀྱི་བདག་བསྐྱེད།
ཅག་སྙིང་གི་བུམ་པ་རིམ་གཉིས་ཀྱི། །ཟབ་དོན་བདུད་རྩི་
མཆོག་གིས་གང་བ་ལས། །ཉམས་པ་མེད་པའི་དཔལ་ལ་
ལོངས་སྤྱོད་ཅིང་། །འཇིག་རྟེན་ཀུན་ཏུ་རྒྱས་བྱེད་བཀྲ་ཤིས་
ཤོག །ཕྱོགས་བཅུའི་ཞིང་ན་རྒྱུད་འདིའི་ཕྱོགས་ཙམ་ཞིག།
འཛིན་དང་གྲུབ་པ་མཆོག་བརྙེས་དཔའ་བོ་དང༌། །རྣལ་
འབྱོར་མ་ཚོགས་འདུས་པ་དེ་དག་ལ། ། ལེགས་ཚོགས་
ཇི་སྙེད་མཆིས་པའི་བཀྲིས་དེས། །ཁྱེད་ཅག་ལམ་མཆོག་
སྒྲུབ་བྱེད་མཐུན་པའི་རྐྱེན། །ཐུགས་གསུང་སྐུ་ཡི་ལྷན་སྐྱེས་
སྔགས་སྐྱེས་དང༌། །ཞིང་སྐྱེས་ཕོ་ཉའི་གྲོགས་དང་འདུས་
པ་ལས། །བདེ་བའི་དགའ་སྟོན་འབར་བའི་བཀྲ་ཤིས་ཤོག།
ནམ་མཁའི་ཁྱོན་ལྟར་ཡངས་པའི་ཕོ་བྲང་མཆོག །ཉི་ཟླའི་
འོད་དང་མཉམ་པའི་འོད་འཕྲོ་ཞིང་། །གྲངས་མེད་རིན་
ཆེན་རྒྱན་གྱིས་མཛེས་པ་ལ། །དགེ་མཚན་ཇི་སྙེད་མཆིས་
པའི་བཀྲ་ཤིས་དེས། ། ཁྱེད་ཅག་གང་དང་གང་དུ་གནས་
པ་དེར། ། མི་ཤིས་མཚན་མ་གང་ཡང་མི་འབྱུང་ཞིང་།།
ཞིང་གི་འབྱོར་པ་ཕུལ་དུ་བྱུང་བ་ཡི། །བདེ་ལེགས་རྒྱུན་
139

བདག་བསྐྱེད་ཕྱོགས་བསྒྲིགས།
མི་ཆད་པའི་བཀྲ་ཤིས་ཤོག །བསྡུས་པ་བྱེད་ན། རྩ་བརྒྱུད་
བླ་མ་རྣམས་ཀྱི་བཀྲ་ཤིས་ཤོག །ཡི་དམ་ལྷ་ཚོགས་རྣམས་
ཀྱི་བཀྲ་ཤིས་ཤོག ། མ་དང་མཁའ་འགྲོ་རྣམས་ཀྱི་བཀྲ་ཤིས་
ཤོག །ཆོས་སྐྱོང་སྲུང་མ་རྣམས་ཀྱི་བཀྲ་ཤིས་ཤོག །ཅེས་
ཤིས་པར་བརྗོད་པའི་ཚིག་གིས་མཐའ་བརྒྱན་པར་བྱའོ།།
༈ སྨྲས་པ། ཡབ་གཅིག་བློ་གཏེར་བརྩེ་བས་བསྐྱོད་
པའི་ཉམས། ། མི་སྡུག་བཞིན་ལག་གར་གྱིས་སྒྲུབ་པ་པོ།།
ལྷག་པའི་ཁྱད་པར་ལྔ་ཡིས་རྗེས་བཟུང་བའི། །ལྷ་མཆོག་
ཁྱོད་ཀྱིས་བདག་དང་འགྲོ་ཀུན་སྐྱོངས། །གང་ལ་བརྟེན་
ནས་སྐུ་གསུམ་རྡོ་རྗེའི་དབྱིངས། །བསྒྲུབ་པའི་རིམ་གཉིས་
ལམ་གྱི་འཇུག་ངོགས་མཆོག །སྒྲུབ་ཐབས་ངག་འདོན་
ཁྱེར་བདེ་ནག་འགྲོས་འདི། །དང་པོའི་ལས་ཅན་མངོན་
དགའི་དཔལ་ཡོན་ཉིད། ། དེ་ཕྱིར་དད་དང་དམ་ཚིག་ཉེར་
འབྲེལ་བའི། །སྦྱིན་པའི་བདག་པོ་གང་ནས་བསྐུལ་བའི་
ངོར། །བདག་གིས་འབད་པས་བཀོད་པའི་དགེ་བའི་འབྲས།།
རབ་དཀར་སྟོན་ཟླའི་དཔལ་ཡོན་གང་ཐོབ་དེས། །བདག་
140

འཇིགས་བྱེད་ཀྱི་བདག་བསྐྱེད།
དང་སྦྱིན་པའི་བདག་པོ་འགྲོ་ཀུན་བཅས། ། ཚེ་རབས་འཇམ་
དབྱངས་ཞི་ཁྲོས་རྗེས་བཟུང་ཞིང་། །རྣམ་དཔྱོད་བློ་དང་
རིམ་གཉིས་བགྲོད་པའི་ལམ། །མཐར་ཐུག་ཟུང་འཇུག་
དཔལ་དུ་མྱུར་སྨིན་ཤོག །དེ་ལྟར་བཅོམ་ལྡན་འདས་དཔལ་རྡོ་རྗེ་
འཇིགས་བྱེད་དཔའ་བོ་གཅིག་པའི་སྒྲུབ་ཐབས་འདུད་ལས་རྣམ་རྒྱལ་གྱི་ངག་
འདོན་བློ་དམན་ལས་དང་པོ་པ་ལ་ཤིན་ཏུ་ཁྱེར་བདེ་འདི་ནི་ཕ་བོང་ཁའི་སྤྲུལ་
མིང་པས་ནག་འགྲོས་ཙམ་དུ་བཀོད་པའོ།།
༈ བསྟོད་པ་རྒྱས་པ་ནི། ཧཱུྃ། འཇམ་དཔལ་མཁའ་ལས་
བྱུང་བའི་གསེར་མདོག་ཅན། །འཇམ་དཔལ་ཐུགས་ལ་
ཆོས་ཀུན་རང་བཞིན་གསལ། །འཇམ་དཔལ་གསུང་གི་
དབང་ཕྱུག་འཇམ་པའི་དབྱངས། །འཇམ་དཔལ་བདག་
ནི་རེ་བའི་སེམས་ཀྱིས་འདུད། །ཐུགས་མཆོག་འཇམ་པའི་
ངང་ལས་མ་གཡོས་ཀྱང་། །ཐུགས་རྗེས་གདུག་པ་མ་ལུས་
འདུལ་བའི་ཕྱིར། །འཇིགས་བྱེད་འཇིགས་པ་ཆེན་པོའི་
སྐུར་སྟོན་པ། ། མི་བཟད་དུས་མཐའི་བསྐལ་པའི་མེ་ལྟར་
འབར། །ཞལ་གདངས་ཁྲོ་གཉེར་སྨིན་མ་གློག་ལྟར་འགྱུ།།
141

བདག་བསྐྱེད་ཕྱོགས་བསྒྲིགས།
སྤྱན་བགྲད་མཆེ་བ་གཙིགས་པ་རབ་ཏུ་འབར། །རྡོ་རྗེའི་
རྟ་སྐད་དྲག་པོ་ཧ་ཧར་བཞད། །མཁའ་འགྲོ་སྡུད་པའི་ཕོ་
སྐད་གནམ་དུ་སྒྲོག །ཁྲོས་པའི་སྟབས་ཆེན་བརྡབས་པས་
ཁམས་གསུམ་གནོན། །སྡིགས་མཛུབ་གནམ་དུ་བསྒྲེང་
ཞིང་ལྷ་ཆེན་འདུལ། །ལྗགས་འདྲིལ་ཚེམས་ཆེན་གཙིགས་
ཤིང་ཁྲག་གིས་མྱོས། །ལྷ་དང་བཅས་པའི་འཇིག་རྟེན་ཞལ་
དུ་གསོལ། །གླང་ཆེན་ཀོ་རློན་ཐོད་པའི་ཕྲེང་བས་བརྒྱན།།
གཅེར་བུ་འཇིགས་བྱེད་དབང་ཕྱུག་ཆེན་པོའི་ཚུལ།།
འཇིགས་བྱེད་མ་ཧེ་ཁྲོས་པའི་ཞལ་གདངས་ཤིང༌། །ཞལ་
དགུ་འབར་བས་སྲིད་པ་ཟ་ཞིང་རྡུབ། །འགྲོ་བ་སྣ་ཚོགས་
འདུལ་བའི་ཕྱག་རྒྱ་འབར། །བདུད་རིགས་གནོན་པའི་
ཞབས་ནི་བརྐྱངས་བསྐུམས་མཛད། །འཇིགས་བྱེད་ཆེན་
པོའི་སྐུ་ལ་རྟག་ཏུ་འདུད། །དབུ་དགུ་འབར་བའི་དཀྱིལ་
འཁོར་ནས། །གཡས་ཀྱི་ཞལ་གསུམ་བགྲད་པ་ནི། །མཐིང་
ག་དམར་དང་སེར་བའི་ཞལ། །གཡོན་པའི་ཞལ་གསུམ་
གདངས་པ་ནི། །དཀར་དང་དུད་ཀ་ནག་པོའི་ཞལ།།
142

འཇིགས་བྱེད་ཀྱི་བདག་བསྐྱེད།
དབུས་ཀྱི་ཞལ་གསུམ་འབར་བ་ནི། །ཁྲོ་དང་ཆགས་དང་
ཞི་བའི་ཚུལ། །ཕྱག་རྒྱ་འོད་ཟེར་འབར་བ་ལས། །གཡས་
ཀྱི་ཕྱག་རྒྱ་བཅུ་དྲུག་ནི། །བརྡེག་ཅིང་འཇོམས་པའི་མཚོན་
ཆ་གདེངས། །གཡོན་གྱི་ཕྱག་རྒྱ་བཅུ་དྲུག་ནི། །རོལ་
ཅིང་སྟོབ་པའི་མཚན་མས་མཛེས། །བརྗིད་རྔམས་ཞབས་
ཀྱི་ཚམས་རྔམས་ལས། །གཡས་ཀྱི་ཞབས་བརྒྱད་བསྐུམས་
པ་ནི། །དྲེགས་པའི་ལྷ་བརྒྱད་ཐབས་ཀྱིས་གནོན། །གཡོན་
གྱི་ཞབས་བརྒྱད་བརྐྱངས་པ་ནི། །དྲེགས་པའི་ལྷ་མོ་བརྒྱད་
ལ་རོལ། །འདོད་ཆགས་ཆེན་པོ་འདུལ་བའི་ཕྱིར། །རྟག་
ཏུ་ལིངྒ་རྒྱས་པའི་ཚུལ། །དྲག་པོའི་ཚུལ་གྱིས་ཞེ་སྡང་འདུལ།།
འདུལ་སྐུ་ཁྱོད་ལ་ཕྱག་འཚལ་ལོ། །དུར་ཁྲོད་ཆེན་པོའི་
དཀྱིལ་འཁོར་ནས། །བདུད་དང་གཤིན་རྗེ་ཐབས་ཀྱིས་
འདུལ། ། མ་མོ་མཁའ་འགྲོ་དབང་དུ་སྡུད། །དབང་སྡུད་
ཁྱོད་ལ་ཕྱག་འཚལ་ལོ། །དབང་ཕྱུག་ཆེན་པོའི་དཀྱིལ་
འཁོར་ནས། །དབང་མེད་དད་པས་འདུད་པ་དང་། །ཡེ་
ཤེས་སྤྲུལ་པའི་འཁོར་གྱིས་བསྐོར། །འཁོར་བཅས་ཁྱོད་
143

བདག་བསྐྱེད་ཕྱོགས་བསྒྲིགས།
ལ་ཕྱག་འཚལ་ལོ། ། ཡེ་ཤེས་ཐུགས་ཀྱི་དཀྱིལ་འཁོར་ནས།།
ཇི་ལྟ་བུར་ནི་སྤྲུལ་གྱུར་ཀྱང་། །རྣམ་དག་དབྱིངས་ལས་
མ་གཡོས་ཏེ། །མཉམ་ཉིད་ཁྱོད་ལ་ཕྱག་འཚལ་ལོ།།
འཇིགས་བྱེད་སྨོན་ལམ་བཞུགས་སོ།།
༄༅། །རྣམ་དག་ཡིད་ཀྱི་ཟླ་ཤེལ་རྩིག་ངོ་ལ། །བཅོམ་
ལྡན་རྡོ་རྗེ་འཇིགས་བྱེད་དཀྱིལ་འཁོར་ནི། །ཏིང་འཛིན་
པིར་གྱིས་དབང་པོའི་གཞུ་ལྟ་བུར། །རབ་བཀོད་སྒོམ་དང་
མཆོད་བསྟོད་བཟླས་སོགས་ཀྱིས། །རྣམ་དཀར་ཟླ་འོད་
དུང་དང་ཀུན་ད་ལྟར། །མཆོག་ཏུ་དཀར་བ་གང་ཞིག་
བསགས་པ་དེས། །དངོས་གྲུབ་རྩ་བ་ཐེག་མཆོག་དགེ་བའི་
བཤེས། །མཚན་ཉིད་ལྡན་པས་རྗེས་སུ་འཛིན་པར་ཤོག།
ཚེ་འདིའི་ཆོས་བརྒྱད་བྱིས་པའི་རོལ་རྩེད་དང་། །འཁོར་
བའི་ཕུན་ཚོས་དུག་སྦྲུལ་ཚང་ལྟ་བུར། །རིག་ནས་བྱང་
ཆུབ་མཆོག་ཏུ་སེམས་བསྐྱེད་དེ། །ཕྱིན་དྲུག་སྤྱོད་པས་རྟག་
ཏུ་འཚོ་བར་ཤོག །རྣམ་དག་དབང་བཞིའི་ཆུ་བོས་སྒོ་གསུམ་
144

འཇིགས་བྱེད་ཀྱི་སྨོན་ལམ།
གྱི། །དྲི་མ་ཀུན་བཀྲུས་སྐུ་བཞིའི་ས་བོན་གཞག །དམ་
ཚིག་སྡོམ་པ་མིག་གི་འབྲས་བུ་ལྟར། །བསྲུངས་པས་རིམ་
གཉིས་ལམ་གྱི་སྣོད་གྱུར་ཅིག ། སྐྱེ་ཤི་བར་དོའི་མུན་པ་
ཀུན་སེལ་ཞིང་། །སྐུ་གསུམ་འོད་བརྒྱའི་དྲ་བ་འགྱེད་བྱེད་
པ། །བསྐྱེད་རིམ་ཟབ་མོ་ཐུན་བཞིར་བསྒོམས་པ་ལས།།
རྫོགས་རིམ་ཡོངས་རྫོགས་སྐྱེ་བའི་རྒྱུད་སྨིན་ཤོག །བླ་མ་
གཤིན་རྗེའི་གཤེད་ཀྱི་ལྷ་ཡི་ཚོགས། །ནམ་མཁའ་གང་
བའི་བསོད་ནམས་ཞིང་མཆོག་ལ། །འཁོར་གསུམ་རྣམ་
པར་དག་པའི་མཆོད་སྦྱིན་གྱིས། །རང་གི་རྒྱུད་ནི་ཡོངས་
སུ་སྨིན་པར་ཤོག །སྔགས་གཉིས་དོན་ལྟར་གདོད་ནས་
དག་པའི་དབྱིངས། །བདེ་ཆེན་རང་གིས་སེམས་དང་རོ་
གཅིག་པ། །ཡེ་ཤེས་ཚོགས་རྫོགས་འཆི་བའི་སྐྱོན་སྤངས་
ཤིང་། །འོད་གསལ་ལམ་གྱི་ཆོས་སྐུ་ཐོབ་པར་ཤོག །གཏུམ་
ཆེན་གནོད་མཛེས་དཔལ་ལྡན་ཁྲོ་བོ་བཅུས། །ཡོངས་སུ་
བསྐོར་བའི་ཏིང་འཛིན་ལ་གཞོལ་བས། །བདུད་དང་
བགེགས་སོགས་ནག་པོའི་རྩ་ལག་ཀུན། །སྐད་ཅིག་ཉིད་
145

བདག་བསྐྱེད་ཕྱོགས་བསྒྲིགས།
ལ་དྲུང་ནས་འབྱིན་པར་ཤོག །རྣམ་མང་རིན་ཆེན་ཚོགས་
འབར་གཞལ་མེད་ཁང་། །རྣམ་སྣང་རྣམ་པར་དག་པའི་
བདག་ཉིད་ཅན། །རྣམ་པར་བསྒོམས་པས་མ་དག་ཞིང་
སྦྱངས་ཏེ། །རྣམ་དག་ཡེ་ཤེས་གཞལ་ཡས་ཁང་འགྲུབ་ཤོག།
དེར་ནི་གུར་ཀུམ་ལྷུན་པོ་བརྩེགས་པ་བཞིན། །རྒྱུ་ཡི་རྡོ་
རྗེ་འཛིན་པའི་རྣལ་འབྱོར་གྱིས། །བར་དོའི་སྲིད་སྦྱངས་
རྒྱུ་ལུས་སྣོད་གྱུར་ནས། །རྒྱལ་བའི་ལོངས་སྐུ་མྱུར་དུ་འགྲུབ་
པརཤོག །ཟླ་ཉི་ས་བོན་ཕྱག་མཚན་སྐུ་རྫོགས་པའི། །རིམ་
པ་ཡེ་ཤེས་ལྔ་ཡི་མངོན་བྱང་ལས། །འབྲས་བུ་རྡོ་རྗེ་འཛིན་
པའི་རྣལ་འབྱོར་གྱིས། ། སྐྱེ་སྲིད་སྦྱོར་ཞིང་སྤྲུལ་སྐུ་འགྲུབ་
པར་ཤོག །འབུམ་ཕྲག་ཉི་འོད་སྤུངས་པའི་གཟི་བརྗིད་ཅན།།
རང་ཉིད་སེམས་དཔའ་གསུམ་གྱི་བདག་ཉིད་དང་། །རང་
རིགས་ཕྱག་རྒྱར་སྦྱོར་བའི་རྣལ་འབྱོར་གྱིས། ། སྤྲུལ་བའི་
སྤྲིན་གྱིས་ས་གསུམ་ཁྱབ་བྱས་ནས། །མ་དག་སྣོད་བཅུད་
དྲི་མ་ཀུན་སྦྱངས་ཏེ། །དག་པའི་རྟེན་དང་བརྟེན་པར་རྟག་
འཆར་བ། །གཞན་དོན་ཕུམ་སུམ་ཚོགས་པའི་བདག་ཉིད་
146

འཇིགས་བྱེད་ཀྱི་སྨོན་ལམ།
ཅན། །དཀྱིལ་འཁོར་རྒྱལ་མཆོག་ཏིང་འཛིན་མཐར་ཕྱིར་
ཤོག ། ཕྱི་ནང་བཟླས་བརྗོད་མཐར་ཕྱིན་བསམ་གཏན་དང་།།
རྫས་སོགས་རྟེན་འབྲེལ་འཁྲུལ་འཁོར་རིམ་པ་ལ། །བརྟེན་
ནས་ཞི་སོགས་རབ་འབྱམས་ཀུན་འགྲུབ་པའི། །ལས་ཀྱི་
རྒྱལ་པོ་མཆོག་ནི་འགྲུབ་པར་ཤོག །ཟབ་ལམ་རིམ་པ་
ལྔ་ཡི་གནད་ཀྱི་དོན། །མ་ལུས་བསྡུས་པ་རྣལ་འབྱོར་རྣམ་
པ་བཞི། །སྤྱོད་པ་གསུམ་དང་བཅས་པའི་ལམ་བཟང་གིས།།
སྐུ་གསུམ་གོ་འཕང་ཚེ་འདིར་ཐོབ་པར་ཤོག །སྤྲུལ་པའི་
འཁོར་ལོ་འདོད་ལྷ་ཡབ་ཡུམ་ལ། །སེམས་གཞོལ་རྗེས་
གཞིག་སྡུད་རིམ་མཆོག་གིས་ནི། །ཟླ་ཉིའི་རྒྱུ་བ་སྒྲ་ཅན་
ལམ་བཀག་པས། །ཡས་བབས་མས་བརྟན་དགའ་བཞི་
སྐྱེ་བར་ཤོག །ཆོས་ཀྱི་འཁོར་ལོར་སྔགས་ཀྱི་རྣལ་འབྱོར་
མཆོག །བུམ་པ་ཅན་དང་རྡོ་རྗེའི་བཟླས་པ་ཡིས། ། སྙིང་
གའི་རྩ་མདུད་མ་ལུས་གྲོལ་བྱས་ནས། །ལྷན་སྐྱེས་བདེ་
བས་ཡིད་ལ་མྱུར་ཐོབ་ཤོག ། སླར་ཡང་བྱིན་གྱིས་བརླབས་
པའི་རྣལ་འབྱོར་གྱིས། །ནང་གི་རྗེས་གཞིག་བསམ་གཏན་
147

བདག་བསྐྱེད་ཕྱོགས་བསྒྲིགས།
རིམ་པ་དང་། །ཕྱག་རྒྱ་གཉིས་དང་སྦྱོར་བའི་ཐབས་མཁས་
ལས། །སེམས་དབེན་མཐར་ཐུག་ཏིང་འཛིན་འདྲེན་པར་
ཤོག །འཆི་རིམ་ཇི་བཞིན་རླུང་རྣམས་མ་ལུས་པ། །སྙིང་
གར་ཐིམ་པའི་འོད་གསལ་དེ་ཉིད་ལས། །དབྱིབས་ཀྱི་རྣལ་
འབྱོར་མཚན་དཔེའི་དྲ་བ་ཅན། །སྒྱུ་མ་ལྟ་བུའི་ཏིང་འཛིན་
རྫོགས་པར་ཤོག །དབང་པོའི་གཞུ་ལྟར་དྭངས་བའི་སྐུ་
དེ་ཉིད། །ནམ་མཁའི་དབྱིངས་སུ་ཆུ་འཛིན་ཞུ་བ་བཞིན།།
སྦྱངས་པའི་རྣམ་དག་ཡེ་ཤེས་རྣལ་འབྱོར་གིས། །བདེན་
པར་འཛིན་པའི་ས་བོན་དྲུངས་འབྱིན་ཤོག །དོན་གྱི་ལྷན་
ཅིག་སྐྱེས་པ་དེ་ཉིད་ལས། །མཚན་དཔེས་བརྒྱན་པའི་
ཡོངས་སུ་དག་པའི་སྐུ། །དོན་དམ་འོད་གསལ་ཐུགས་དང་
མཉམ་སྦྱོར་བའི། །ཟུང་དུ་འཇུག་པའི་རྣལ་འབྱོར་མཆོག་
གྲུབ་ཤོག །ནམ་མཁའ་ཇི་སྲིད་སྐུ་ལྔའི་བདག་ཉིད་ཅན།།
ཁ་སྦྱོར་བདུན་ལྡན་གོ་འཕང་མངོན་གྱུར་ནས། །མཐའ་
དག་འགྲོ་འདི་གོ་འཕང་དེ་ཉིད་ལ། ། སྐད་ཅིག་ཉིད་ལ་བདེ་
བླག་འགོད་པར་ཤོག །ཅེས་པ་འདི་རྗེ་ཙོང་ཁ་པས་མཛད་པའོ།།
148

གསང་འདུས་བདག་བསྐྱེད།
འདུས་པ་འཕགས་ལུགས་ཀྱི་སྒྲུབ་ཐབས་མདོར་
བསྡུས་མཆོག་གི་དགའ་སྟོན་ཞེས་
བྱ་བ་བཞུགས་སོ།།
༄༅། །ན་མོ་གུ་རུ་བཛྲ་དྷ་རཱ་ཡ། སྣང་གསུམ་དག་
པ་དོན་གྱི་འོད་གསལ་དབྱིངས། ། ལྷན་སྐྱེས་སྒྱུ་མའི་རོལ་
པར་ཟུང་འཇུག་གར། །རྟེན་དང་བརྟེན་པའི་བཀོད་པ་རབ་
འབྱམས་སྤྲིན། །དཔལ་ལྡན་འདུས་པའི་དཀྱིལ་འཁོར་
འཁོར་ལོར་འདུད། །རྒྱུད་རྒྱལ་མཐར་ཐུག་འདུས་པའི་
ལམ་བཟང་ལ། ། སྙིང་ནས་མོས་ཀྱང་རྣམ་གཡེང་ལེ་ལོ་
ཡིས། །ཉམས་སུ་ལེན་པའི་སྐལ་བས་ཕོངས་པ་ལ། །བསོད་
ནམས་མཆོག་གི་དགའ་སྟོན་འདི་ན་སྤེལ། །འདིར་ཚེ་གཅིག་
ལ་ཟུང་འཇུག་རྡོ་རྗེ་འཆང་གི་གོ་འཕང་མངོན་དུ་བྱེད་པར་འདོད་པ་དག་གིས་
ཡི་དམ་གསང་བདེ་འཇིགས་གསུམ་གྱི་བསྐྱེད་རྫོགས་ཡ་མ་བྲལ་བར་ཉམས་
སུ་བླངས་ན་ལམ་ཤིན་ཏུ་མྱུར་ལ། དེ་ཡང་གཙོ་བོ་རྫོགས་རིམ་གྱི་སྟེང་ནས་
ཡིན་ཡང་། རང་རང་གི་རྫོགས་རིམ་མཚན་ཉིད་ཚང་བ་རྒྱུད་ལ་སྐྱེ་བ་ལ་
རང་རང་གི་བསྐྱེད་རིམ་གྱི་ཁྱད་པར་སོ་སོས་རྒྱུད་སྨིན་པ་སྔོན་དུ་འགྲོ་དགོས་
པས། དེའི་ཕྱིར་གསང་བདེ་འཇིགས་གསུམ་ཡ་མ་བྲལ་བ་ནི་དགེ་ལྡན་བཀའ་
149

བདག་བསྐྱེད་ཕྱོགས་བསྒྲིགས།
བརྒྱུད་རིན་པོ་ཆེའི་ཡི་དམ་གཙོ་བོར་མཛད་པས་སྒྲུབ་ཐབས་རྒྱས་པ་ཡོངས་
སུ་གྲགས་པ་ལྟར་ཉམས་སུ་ལེན་ཐུབ་ན་རབ་དང་། བདག་དང་བདག་འདྲ་
བ་རྣམ་གཡེང་གི་ཁོལ་བོར་སོང་བ་དག་བདེ་འཇིགས་གཉིས་སྒྲུབ་ཐབས་རྒྱས་
པ་ལྟར་ཉམས་སུ་ལེན་ཁུལ་ཡང་འདུས་པའི་སྒྲུབ་ཐབས་རྒྱས་པ་མི་ལྕོགས་པ་
དག་གསང་བདེ་འཇིགས་གསུམ་ཡ་མ་བྲལ་བའི་ཆེད་དང་། འདུས་པའི་ལམ་
ལ་བག་ཆགས་ཙམ་འཇོག་ཕྱིར་འདུས་པའི་སྒྲུབ་ཐབས་མདོར་བསྡུས་ཏེ་ཉམས་
སུ་ལེན་པ་ལ། བླ་བརྒྱུད་འདོན་པར་འདོད་ན།
༈ དཔལ་ལྡན་རྩ་བའི་བླ་མ་རིན་པོ་ཆེ། །བདག་གི་
སྙིང་གར་པདྨའི་སྟེང་བཞུགས་ལ། །བཀའ་དྲིན་ཆེན་པོའི་
སྒོ་ནས་རྗེས་བཟུང་སྟེ། ། སྐུ་གསུང་ཐུགས་ཀྱི་དངོས་གྲུབ་
སྩལ་དུ་གསོལ། །མདོ་རྒྱུད་ཀུན་གྱི་ལམ་གྱི་གནད་རྫོགས་
པ། །ཇི་བཞིན་གཟིགས་ཤིང་བརྩེ་བས་འདོམས་མཛད་
པས། ། རྒྱལ་བའི་དམ་ཆོས་མ་ལུས་འཛིན་པ་ཡི། །བློ་
བཟང་གྲགས་པའི་དཔལ་ལ་གསོལ་བ་འདེབས། ། ཚེ་འདི་
མི་རྟག་ཆུ་བུར་ལྟ་བུ་དང་། །འཁོར་བ་ཆུ་ཤིང་སྙིང་པོ་མེད་
གཟིགས་ནས། །ལུས་ཅན་ཐར་པར་འཁྲིད་པའི་དེད་དཔོན་
མཆོག ། རྗེ་བཙུན་བླ་མའི་ཞབས་ལ་གསོལ་བ་འདེབས།།
150

གསང་འདུས་བདག་བསྐྱེད།
བཏང་སྙོམས་ས་གཞི་བྱམས་པའི་ཆུས་བརླན་ཞིང་། ། སྙིང་
རྗེའི་ས་བོན་རྒྱུན་ཆད་མེད་པ་ལས། །བྱང་སེམས་ལྗོན་
ཤིང་རྫོགས་པའི་འབྲས་བུ་མཆོག །ཐམས་ཅད་མཁྱེན་
པའི་ཞབས་ལ་གསོལ་བ་འདེབས། །ཁྱོད་སྐུ་རིགས་ལྔ་
གཤེགས་མ་བཞི་ལ་སོགས། །སུམ་ཅུ་རྩ་གཉིས་དཀྱིལ་
འཁོར་ཡོངས་རྫོགས་ཤིང་། ། བློ་དམན་དོན་ཕྱིར་ཐ་མལ་
རྣམ་པ་ཅན། །ལྷུན་གྲུབ་གཞན་དོན་མཛད་ལ་གསོལ་བ་
འདེབས། །རྟེན་དང་བརྟེན་པའི་དཀྱིལ་འཁོར་ཀུན་གྱི་གཞི།།
དབྱེར་མེད་ཟུང་འཇུག་རྡོ་རྗེའི་དམ་ཚིག་གིས། །མཐའ་
ཡས་སྤྲུལ་པས་འགྲོ་བའི་དོན་མཛད་པ། །ཁྱབ་བདག་རྡོ་
རྗེ་འཆང་ལ་གསོལ་བ་འདེབས། །གཟུང་དང་འཛིན་པའི་
སྤྲོས་པ་ཀུན་བཅད་ཅིང་། །རླབས་ཆེན་སྤྱོད་པས་འགྲོ་བའི་
དོན་མཛད་པ། །ས་བཅུའི་དབང་ཕྱུག་དམ་པ་རྒྱལ་བའི་
སྲས། །བློ་གྲོས་རིན་ཆེན་ཞབས་ལ་གསོལ་བ་འདེབས།།
གསུང་རབ་རྒྱ་མཚོ་བལྟ་བའི་མིག་གཅིག་པུ། །རྟེན་འབྱུང་
མཐའ་བྲལ་དངོས་སུ་གཟིགས་མཛད་ཅིང་། །དབང་ཕྱུག་
131

བདག་བསྐྱེད་ཕྱོགས་བསྒྲིགས།
བརྒྱད་ཀྱི་གོ་འཕང་མཆོག་བརྙེས་པ། །མགོན་པོ་ཀླུ་སྒྲུབ་
ཞབས་ལ་གསོལ་བ་འདེབས། །འཕགས་མཆོག་དེ་ཡིས་
རྗེས་བཟུང་ཐུགས་ཀྱི་སྲས། ། བེ་ག་ར་ཡི་དུར་ཁྲོད་ཆེན་
པོ་རུ། །བརྟུལ་ཞུགས་སྤྱོད་པས་མཆོག་གི་དངོས་གྲུབ་
བརྙེས། །མ་ཏཾ་གི་པའི་ཞབས་ལ་གསོལ་བ་འདེབས།།
སངས་རྒྱས་སྟོང་ལ་ལྷག་པར་བྱ་བ་བྱས། །རྗེ་བཙུན་རྣལ་
འབྱོར་མ་ཡིས་བྱིན་གྱིས་བརླབས། །དངོས་གྲུབ་བརྙེས་
ནས་བདེ་བ་ཅན་དུ་གཤེགས། ། ཏེ་ལོ་ཤེར་བཟང་ཞབས་
ལ་གསོལ་བ་འདེབས། །མཁའ་འགྲོས་ལུང་བསྟན་ཤར་
ཕྱོགས་གྲོང་ཁྱེར་དུ། །ཤིན་ཏུ་བྱ་དཀའི་སྤྱོད་པ་དུ་མ་སྤྱད།།
སྒྱུ་མ་ལྟ་བུའི་ཏིང་འཛིན་ཐུགས་ལ་འཁྲུངས། །ནཱ་རོ་ཏ་
པའི་ཞབས་ལ་གསོལ་བ་འདེབས། །འཕགས་ཡུལ་བླ་མ་
བརྒྱ་ཕྲག་ཞབས་ལ་གཏུགས། །གསང་སྔགས་རྒྱུད་སྡེ་རྒྱ་
མཚོའི་ཕ་རོལ་སོན། །མཁས་ཤིང་གྲུབ་པ་བརྙེས་པའི་རྣལ་
འབྱོར་པ། །སྒྲ་བསྒྱུར་མར་པའི་ཞབས་ལ་x། །རྣམ་
དག་དབང་གིས་ཐུགས་རྒྱུད་སྨིན་མཛད་ཅིང་། །ཟབ་ལམ་
152

གསང་འདུས་བདག་བསྐྱེད།
རྡོ་རྗེའི་རྣལ་འབྱོར་ཐུགས་ལ་འཁྲུངས། །བཙན་ཐབས་
སངས་རྒྱས་ལམ་ལ་དབང་འབྱོར་པའི། །དབང་གི་རྡོ་རྗེའི་
ཞབས་ལ་x། །ཁྱོད་ནི་མང་དུ་ཐོས་པའི་ཕ་རོལ་སོན། ། སྒྱུ་
མའི་རྣམ་ཐར་དག་ལ་མངའ་བརྙེས་པས། །རྒྱལ་བའི་ཞིང་
ཁམས་དུ་མ་དངོས་སུ་གཟིགས། །གད་པ་ཀཱིར་ཏའི་ཞབས་
ལx། །འདོམས་ཀྱི་ལྦ་བ་ཅང་ཤེས་ལྟར་ནུབ་ཅིང་། །དབུ་
ཡི་གཙུག་ཏོར་གསལ་བར་འཕགས་པ་སོགས། །ངོ་མཚར་
ཡོན་ཏན་སྣོད་གྱུར་བྱ་སྒང་པ། །བསོད་ནམས་རིན་ཆེན་
ཞབས་ལ་གསོལ་x། །ཁྱོད་ནི་མདོ་རྒྱུད་མ་ལུས་ཐུགས་
སུ་ཆུབ། །བསྐྱེད་པའི་རིམ་ལ་ཤིན་ཏུ་བརྟན་པ་ཐོབ།།
དཀྱིལ་འཁོར་ལྷ་ཚོགས་དངོས་སུ་གཟིགས་པ་ཡི། །ཚུལ་
ཁྲིམས་སྐྱབས་ཀྱི་ཞབས་ལ་x། །གཞོན་ནུའི་དུས་ནས་
ཡོན་ཏན་མ་ལུས་རྫོགས། །ཁྱད་པར་རིམ་ལྔའི་ལམ་ལ་
སྦྱངས་པ་ཡིས། །སྲོག་རྩོལ་རྡོར་བཟླས་མཐར་ཕྱིན་ཐང་
སྤེ་བ། །འཕགས་པ་སྐྱབས་ཀྱི་ཞབས་ལ་x། །བར་དོ་
ངོ་སྤྲོད་སྒྱུ་མ་གསུམ་རྒྱུད་དང་། །མགྱོགས་འགྲོ་ཕོ་ཉ་འཕོ་
153

བདག་བསྐྱེད་ཕྱོགས་བསྒྲིགས།
བ་གྲོང་འཇུག་སོགས། ། རྒྱུད་གཉིས་གདམས་པའི་གཏེར་
གྱུར་གསེར་སྡིངས་པ། །གཞོན་ནུ་འོད་ཀྱི་ཞབས་ལ་x།།
དཔལ་ལྡན་དུས་ཀྱི་འཁོར་ལོའི་དཀྱིལ་འཁོར་དུ། །ཞུགས་
པ་ཙམ་གྱིས་ཡེ་ཤེས་དཀྱིལ་འཁོར་གཟིགས། །མཐའ་ཡས་
ཡོན་ཏན་མཛོད་འཛིན་དགེ་སྡིངས་པ། ། ཆོས་སྐུ་འོད་ཟེར་
ཞབས་ལ་x། །ཐ་མལ་སྣང་ཞེན་ཀུན་ལས་རིང་དུ་
འཕགས། །གནས་ལུགས་རྟོགས་པའི་ཡེ་ཤེས་འོད་ཟེར་
གྱིས། །མི་ཤེས་མུན་འཇོམས་ཀུན་མཁྱེན་ཇོ་མཚོ་བ།
།འཕགས་པ་འོད་ཀྱི་ཞབས་ལ་x། །མདོ་རྒྱུད་ཚིག་དོན་
མཐའ་དག་ཐུགས་སུ་ཆུད། །བདེ་གཤེགས་བསྟན་པ་མི་
ནུབ་རྒྱལ་མཚན་འཛིན། །སྙིགས་དུས་རྒྱལ་བ་གཉིས་པ་
རིན་ཆེན་གྲུབ། ། བུ་སྟོན་ཆོས་རྗེའི་ཞབས་ལ་x། །ཆགས་
སོགས་ཉེས་པས་མ་གོས་གཞོན་ནུའི་སྐུ། །བསོད་ནམས་
ཡེ་ཤེས་མཐུ་སྟོབས་དཔག་མེད་པས། །སྔགས་འཆང་ཀུན་
གྱི་གཙོ་གྱུར་བླ་མ་མཆོག །ཁྱུང་པོ་ལྷས་པའི་ཞབས་ལ་།།
རྒྱལ་བ་ཐམས་ཅད་གཅིག་བསྡུས་རྡོ་རྗེ་འཆང་། །གདུལ་
154

གསང་འདུས་བདག་བསྐྱེད།
བྱའི་དོན་དུ་བཤེས་གཉེན་ཚུལ་འཛིན་པ། ། བློ་བཟང་གྲགས་
པའི་དཔལ་ཞེས་ས་གསུམ་གྱི། །སྐྱེ་རྒུའི་འདྲེན་པ་མཆོག་
ལ་x། །འདི་ནས། ཤེས་བྱ་ཀུན་གཟིགས་གནས་བརྟན་
བཟང་སྐྱོང་བ། །མཁས་གྲུབ་གཙུག་རྒྱན་ཤེས་རབ་སེང་
གེའི་ཞབས། །སྡེ་སྣོད་གསུམ་ལ་དབང་འབྱོར་དཔལ་ལྡན་
བཟང། །ཀུན་མཁྱེན་ཆེན་པོ་གསུམ་ལ་x། །འཇམ་
དབྱངས་བློ་གྲོས་མཆོག་མངའ་དགེ་འདུན་འཕེལ། །རྡོ་
རྗེ་འཛིན་པ་བཀྲ་ཤིས་འཕགས་པའི་ཞབས། །ཤེས་བྱར་
མ་རྨོངས་བསམ་འགྲུབ་རྒྱ་མཚོའི་སྡེ། །འགྲོ་འདྲེན་དམ་
པ་གསུམ་ལ་x། །གྲུབ་པའི་སར་གཤེགས་བརྩོན་འགྲུས་
འཕགས་པ་དང་། །བརྟུལ་ཞུགས་མཆོག་བརྙེས་རྡོ་རྗེ་བཟང་
པོའི་ཞབས། །འདུལ་བ་འཛིན་པ་སངས་རྒྱས་རྒྱ་མཚོའི་
དཔལ། །ཐར་ལམ་གསལ་མཛད་གསུམ་ལ་x། །རྟོགས་
པ་མཐར་ཕྱིན་དཀོན་མཆོག་རྒྱ་མཚོ་དང་། །སྙན་བརྒྱུད་
མཛོད་འཛིན་དཀོན་མཆོག་ཡར་འཕེལ་ཞབས། །གནས་
ལྔ་རིག་པ་ངག་དབང་བརྩོན་འགྲུས་མཆོག །ལུང་རྟོགས་
155

བདག་བསྐྱེད་ཕྱོགས་བསྒྲིགས།
དབང་ཕྱུག་གསུམ་ལ་x། །རིག་གྲོལ་བརྒྱད་ལྡན་དགེ་
འདུན་ཕུན་ཚོགས་དང་། །བསྟན་པའི་མངའ་བདག་ངག་
དབང་མཆོག་ལྡན་ཞབས། །ཕྱག་ན་པདྨོ་བསྐལ་བཟང་
རྒྱ་མཚོའི་སྡེ། །དྲིན་ཅན་བླ་མ་གསུམ་ལ་x། །བློ་བཟང་
བསྟན་པའི་ས་ཆེན་མཛེས་པའི་རྒྱན། །སྣང་མཐའི་ཟློས་
གར་དཔལ་ལྡན་ཡེ་ཤེས་དང་། །བསྐལ་བཟང་ཐུབ་བསྟན་
འཇིགས་མེད་རྒྱ་མཚོའི་ཞབས། །མཚུངས་མེད་བླ་མ་
གཉིས་ལ་x། །ཟབ་རྒྱས་གདམས་པའི་མཛོད་འཛིན་ཆོས་
ཀྱི་རྗེ། །ཁྲི་ཆེན་བློ་བཟང་མཁྱེན་རབ་དབང་ཕྱུག་དང་།།
མཁན་ཆེན་མཁྱེན་རབ་བསྟན་པ་ཆོས་འཕེལ་ཏེ། །སྙིགས་
དུས་ས་མཁན་གཉིས་ལ་x། །བྱམས་པ་ཆེན་པོས་གཞན་
དོན་ཁུར་དུ་བཞེས། །བཤད་དང་སྒྲུབ་པས་རྒྱལ་བསྟན་
སྙིང་པོ་འཛིན། །བསྡུ་བཞིའི་འཕྲིན་ལས་མཁའ་མཉམ་
འགྲོ་ལ་འཇུག །མཁས་གྲུབ་རྒྱ་མཚོའི་མགོན་ལ་x།།
ཡོངས་རྫོགས་ཐུབ་བསྟན་ལུང་དང་རྟོགས་པའི་ཚུལ། །རྣམ་
པར་རྒྱལ་བའི་དགོངས་པ་ཇི་བཞིན་དུ། །སྤེལ་བའི་འཕྲིན་
156

གསང་འདུས་བདག་བསྐྱེད།
ལས་ཟླ་མེད་ཡོངས་འཛིན་རྗེར། །གསོལ་བ་འདེབས་སོ་
དངོས་གྲུབ་རྣམ་གཉིས་སྩོལ། །ངག་དབང་བློ་གཏེར་རྒྱལ་
བའི་ལུགས་བཟང་མཆོག །བསྟན་པའི་སྙིང་པོ་འཛིན་ལ་
ཟླ་མེད་ཅིང་། །རབ་འབྱམས་རྒྱལ་བ་རྒྱ་མཚོ་འདུས་པའི་
སྐུར། །གསོལ་བ་འདེབས་སོ་དངོས་གྲུབ་རྣམ་གཉིས་སྩོལ།།
སྟོང་ཉིད་སྙིང་རྗེ་ཟུང་དུ་འཇུག་པའི་ལམ། །ཆེས་ཆེར་གསལ་
མཛད་གངས་ཅན་བསྟན་འགྲོའི་མགོན། །ཕྱག་ན་པདྨོ་བསྟན་
འཛིན་རྒྱ་མཚོ་ལ། །གསོལ་བ་འདེབས་སོ་དངོས་གྲུབ་རྣམ་
གཉིས་སྩོལ། །འདི་ཡན་ཐམས་ཅད་མཁྱེན་པ་༧རྗེ་བཙུན་ངག་དབང་
བློ་བཟང་བསྟན་འཛིན་རྒྱ་མཚོའི་གསུང་ངོ༌། །བདག་ནི་སྔོན་ཆད་ཉོན་
མོངས་དབང་གྱུར་པས། །བཅས་དང་རང་བཞིན་ཁ་ན་
མ་ཐོའི་ལས། །བགྱིས་དང་བགྱིད་སྩལ་རྗེས་སུ་ཡི་རང་
བ། །བསམ་པ་ཐག་པས་མགོན་པོ་རྣམས་ལ་བཤགས།།
དངོས་དང་བརྒྱུད་པའི་རྗེ་བཙུན་བླ་མ་ལ། །གསོལ་བ་
འདེབས་སོ་བདག་རྒྱུད་བྱིན་གྱིས་རློབས། །རིམ་གཉིས་
ཟབ་མོའི་གྲུ་ཆེན་ནང་ཞུགས་ནས། །ཀུན་མཁྱེན་ཡེ་ཤེས་
157

བདག་བསྐྱེད་ཕྱོགས་བསྒྲིགས།
རྒྱ་མཚོར་འཇུག་པར་ཤོག །འདིའི་བློ་ཀ་གཉིས་དང་གོང་གི་རྒྱལ་
བ་ཙོང་ཁ་པ་ཡན་ཆད་རྒྱལ་ཚབ་དར་མ་རིན་ཆེན་གྱི་གསུང་ངོ༌། །སྐྱེ་བ་
ཀུན་ཏུ་ཡང་དག་བླ་མ་དང་། །འབྲལ་མེད་ཆོས་ཀྱི་དཔལ་
ལ་ལོངས་སྤྱོད་ཅིང་། །ས་དང་ལམ་གྱི་ཡོན་ཏན་རབ་
རྫོགས་ནས། །རྡོ་རྗེ་འཆང་གི་གོ་འཕང་མྱུར་ཐོབ་ཤོག །
ཡིད་ཀྱི་རོལ་པ་དྲི་མེད་ཟླ་འདྲས་བསྒྲུབས། །སྙིང་རྗེ་
དམ་པ་མཐའ་ཡས་པ་ཡི་ཐབས། །རང་གི་ཡིད་ལ་གནས་
པར་གྱུར་པ་ཡི། །བདེ་གཤེགས་རྣམས་ལ་རྟག་ཏུ་སྐྱབས་
སུ་མཆི། །རྟོག་པ་མ་ལུས་པ་ལས་ངེས་གྲོལ་ཞིང་། །སེམས་
དཔའ་དམ་པ་རྣམས་ཀྱི་ཕུན་ཚོགས་གཞི། །དངོས་པོ་
ཐམས་ཅད་རོ་གཅིག་ངོ་བོ་ཉིད། །དམ་པའི་ཆོས་ལ་རྟག་
ཏུ་སྐྱབས་སུ་མཆི། །འཆིང་བ་རྣམས་ལས་ཡང་དག་གྲོལ་
གྱུར་ཅིང་། ། སྙིང་རྗེ་མཆོག་གིས་བསྐྲུན་པའི་དཔལ་དང་
ལྡན། །རབ་ཏུ་དགའ་སོགས་ས་ལ་རབ་བཞུགས་པ།།
བརྟུལ་ཞུགས་དབང་པོའི་ཚོགས་ལ་སྐྱབས་སུ་མཆི།།
བསམ་དང་རྣམ་པར་སྨིན་པ་དག་གྱུར་པས། །སྒྲིབ་པ་ཀུན་
158

གསང་འདུས་བདག་བསྐྱེད།
གྱི་བག་ཆགས་ཡང་དག་འབྱིན། །ལྷག་པར་མོས་པས་རྣམ་
པར་བརྒྱན་པ་ཡི། །སེམས་ནི་བྱང་ཆུབ་དམ་པར་བསྐྱེད་
པར་བགྱི། ། །
ཨོཾ་སྭ་བྷཱ་ཝ་ཤུདྡྷསརྦ་དྷརཿསྭ་བྷ་ཝ་ཤུདྡྷོཉཧཾ། ཆོས་
རྣམས་ཀྱི་ངོ་བོ་རྒྱུ་འབྲས་གསུམ་རང་གི་མཚན་ཉིད་ཀྱིས་
གྲུབ་པས་སྟོང་པའི་སྟོང་པ་ཉིད་དུ་གྱུར། སྟོང་པའི་ངང་
ལས་པཾ་ལས་སྣ་ཚོགས་པདྨའི་ལྟེ་བར་ཨཱ༔ལས་བྱུང་བའི་
ཉི་མའི་དཀྱིལ་འཁོར་གྱི་སྟེང་དུ་ཧཱུཾ་སེར་པོ་ལས་བྱུང་བའི་
འཁོར་ལོ་སེར་པོ་རྩིབས་བཅུ་པ་གཡས་སྐོར་དུ་མགྱོགས་
པར་འཁོར་བ། རྡོ་རྗེ་འབར་བའི་སྤྲིན་གྱི་ཕྲེང་བ་ཕྱོགས་
བཅུར་འཕྲོ་བ། ལྟེ་བའི་ནང་གི་དབུས་སུ་སྣ་ཚོགས་པདྨ་
དང་ཟླ་བའི་གདན། ཕྱོགས་མཚམས་ཀྱི་རྩིབས་བརྒྱད་
ཀྱི་རྩེ་མོ་དང་ལྟེ་བའི་ནང་གི་སྟེང་འོག་གི་རྩིབས་ལ་ཅུང་ཟད་
མ་རེག་པར་སྣ་ཚོགས་པདྨ་དང་ཉི་མའི་གདན་རེ་རེ།
གདན་དབུས་མའི་སྟེང་དུ་རང་ཉིད་རྡོ་རྗེ་འཆང་སྐུ་མདོག་
དཀར་པོ་དཀར་ནག་དམར་བའི་ཞལ་གསུམ་ཕྱག་དྲུག་གི་
159

བདག་བསྐྱེད་ཕྱོགས་བསྒྲིགས།
གཡས་རྡོ་རྗེ་འཁོར་ལོ་པདྨ། གཡོན་དྲིལ་བུ་རིན་ཆེན་རལ་
གྲི་འཛིན་པ། མཚན་བཟང་པོ་སུམ་ཅུ་རྩ་གཉིས་དང་དཔེ་
བྱད་བཟང་པོ་བརྒྱད་ཅུས་བརྒྱན་པ། ཡུམ་རྡོ་རྗེ་དབྱིངས་
ཀྱི་དབང་ཕྱུག་མ་དཀར་མོ་དཀར་ནག་དམར་བའི་ཞལ་
གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་པདྨ། གཡོན་
དྲིལ་བུ་རིན་ཆེན་རལ་གྲི་འཛིན་པ། ཡབ་ཡུམ་གཉིས་ཀའི་
ཕྱག་དང་པོ་གཉིས་ཀྱིས་ཕན་ཚུན་དུ་འཁྱུད་པ། གཉིས་
ཀའང་འོད་ཀྱི་དཀྱིལ་འཁོར་གྱིས་རྣམ་པར་མཛེས་པ། རིན་
པོ་ཆེའི་རྒྱན་དང་དར་སྣ་ཚོགས་ཀྱི་ན་བཟའ་ཅན་སེམས་
དཔའ་གསུམ་གྱི་བདག་ཉིད་ཅན་དུ་གྱུར་པའི་གནས་གསུམ་
དུ་རྡོ་རྗེ་གསུམ་གྱི་ངོ་བོ་ཡི་གེ་གསུམ་གྱིས་མཚན་པ། ཡབ་
ཡུམ་སྙོམས་པར་ཞུགས་པའི་ཐུགས་ཀའི་ཏིང་ངེ་འཛིན་
སེམས་དཔའི་འོད་ཟེར་གྱིས་མི་བསྐྱོད་པ་ལ་ཁྲོ་བོ་བཅུས་
བསྐོར་བ་སྤྱན་དྲངས། ཞལ་ནས་ཞུགས། རྡོ་རྗེའི་ལམ་
ནས་ཡུམ་གྱི་པདྨར་ཞུ་བའི་ཐིག་ལེ་བཅུ་གཅིག་ཧྭ་རིང་པོ་
བཅུ་གཅིག་ཏུ་གྱུར། དེ་རྣམས་ཡོངས་སུ་གྱུར་པ་ལས་མི་
160

གསང་འདུས་བདག་བསྐྱེད།
བསྐྱོད་པ་དང་། ཁྲོ་བོ་བཅུར་གྱུར་པའི་མི་བསྐྱོད་པ་ནག་
པོ་ནག་དཀར་དམར་བའི་ཞལ་གསུམ་ཕྱག་དྲུག་གི་གཡས་
རྡོ་རྗེ་འཁོར་ལོ་པདྨ། གཡོན་དྲིལ་བུ་རིན་ཆེན་རལ་གྲི་འཛིན་
པ། རང་གི་ཐུགས་ཀར་དྲངས། བཛྲ་དྷཱིཀ་ཐུགས་ཀ་ནས་
ཕྱིར་ཕྱུང་། ཕྱོགས་བཅུར་འཕྲོས། ཆོས་འཁོར་བསྐོར་
བ་ལ་སོགས་པའི་སངས་རྒྱས་ཀྱི་མཛད་པ་མཛད། ཁྱད་
པར་དུའང་སེམས་ཅན་ཞེ་སྡང་ཅན་རྣམས་ཀྱི་ཞེ་སྡང་
སྦྱངས། མི་བསྐྱོད་པའི་གོ་འཕང་ལ་བཀོད། སྤྲུལ་པ་རྣམས་
གཅིག་ཏུ་འདུས། མི་བསྐྱོད་པ་ཡེ་ཤེས་པ་དང་དབྱེར་མེད་
དུ་འདྲེས་ནས། རང་ལ་རྗེས་སུ་ཞུགས་པས་སྔར་གྱི་ཟླ་བ་
ཉི་གདན་དུ་གྱུར་པའི་སྟེང་དུ། རང་ཉིད་ཞེ་སྡང་རྡོ་རྗེ། རྡོ་
རྗེ་དབྱིངས་ཀྱི་དབང་ཕྱུག་མ་རེག་བྱ་རྡོ་རྗེ་མ་སྔོན་མོར་གྱུར་
པ་དང་སྙོམས་པར་འཇུག་པའི་ཚུལ་གྱིས་བཞུགས་པ།
སེམས་དཔའ་གསུམ་གྱི་བདག་ཉིད་དུ་གྱུར། ཁྲོ་བོ་བཅུ་
པོ་རང་གི་ཐུགས་ཀར་དྲངས། ཡ་མཱནྟ་ཀྲྀ་ཏ། པྲཛྙཱནྟཀྲྀ་
ཏ། པདྨནྟ་ཀྲྀ་ཏ། བི་གྷཱནྟ་ཀྲྀ་ཏ། ཨ་ཙ་ལ། ཊཀྐི་རཱ་ཛཱ།
161

བདག་བསྐྱེད་ཕྱོགས་བསྒྲིགས།
ནཱི་ལ་དཎྜ། མཧཱ་བཱ་ལ། ཨུ་རྞཱི་ཥ་ཙཀྲ་ཝནྟི། སུམྦྷ་རཱ་ཛཱ།
ཐུགས་ཀ་ནས་ཕྱིར་ཕྱུང་། ཕྱོགས་མཚམས་ཀྱི་རྩིབས་ཀྱི་
ནང་དང་། སྟེང་འོག་གི་པད་ཉིའི་གདན་ལ་གཡོན་བརྐྱང་
གིས་གདུག་པ་ཅན་ཐམས་ཅད་ཚར་གཅོད་པའི་ཚུལ་གྱིས་
འཁོད། བདག་ཉིད་ཀྱིས་བལྟས་པས་བཀུག་པའི་གནོད་
མཛེས་གཉིས་པ་མདུན་དུ་བཀའ་ནོད་པ་ལ། ཨོཾ་སུམ་བྷ་
ནི་སུམ་བྷ་ཧཱུཾ། གཾནྡྷ་གྲིནྡྷ་ཧཱུཾ། གཾནྡྷཱ་པ་ཡ་གྲིདྡྷཱ་པ་ཡ་ཧཱུྃ། ཨཱ་
ན་ཡ་ཧོ། བྷ་ག་ཝན་བིདྱ་རཱ་ཛཱ་ཧཱུཾ་ཕཊ། ཅེས་བཀའ་བསྒོས་
པས། གནོད་མཛེས་ཀྱི་ཕྱག་གཡས་ཀྱི་རྡོ་རྗེ་དེ་རྡོ་རྗེ་ལྕགས་
བགེགས་ཀྱི་གཙོ་བོ་ཕྱོགས་སྐྱོང་བཅུའི་
ཀྱུར་གྱུར་ནས། 
སྙིང་ག་ནས་ལྕགས་ཀྱུས་བཟུང་། མགྲིན་པ་ནས་ཞགས་
པས་བཅིངས་ཏེ་བཀུག་ནས་ཁྲོ་བོ་བཅུ་ལ་གཏད་པས་ཕྱི་
རོལ་ཏུ་ཧཱུྃ་རིང་པོ་ལས་གྲུབ་པའི་ཁྲོན་པ་འབྲུབ་ཁུང་གི་རྣམ་
པ་ཅན་དུ་བཅུག་པར་གྱུར། བྱང་གི་བདུད་རྩི་འཁྱིལ་བས་
སྤྲུལ་པའི་བདུད་རྩི་འཁྱིལ་བ་དམར་པོ་དེ་ཡོངས་སུ་གྱུར་
པ་ལས། སྟོད་ཁྲོ་བོ་བདུད་རྩི་འཁྱིལ་བ་ལྟེ་བ་མན་ཆད་
162

གསང་འདུས་བདག་བསྐྱེད།
མདུང་རྩེ་གཅིག་པའི་དབྱིབས་ཅན་གྱི་ཕུར་བུ་མེ་དཔུང་རབ་
ཏུ་འབར་བ་བཅུར་གྱུར་ཏེ། ཕྱོགས་སྐྱོང་འཁོར་དང་བཅས་
པའི་མགོ་བོར་ཟུག་པར་གྱུར། ཨོཾ་གྷ་གྷ་གྷ་ཏ་ཡ་གྷ་ཏ་ཡ།
སརྦ་དུཏྟཾ་ཕཊ་ཕཊ། ཀཱི་ལ་ཡ་ཀཱི་ལ་ཡ་སརྦ་པཱ་པཾ་ཕཊ་ཕཊ།
ཧཱུྃ་ཧཱུྃ་ཧཱུྃ་བཛྲ་ཀཱི་ལ་ཡ། བཛྲ་དྷ་རོ་ཨཱཛྙཱ་པ་ཡ་ཏེ་སརྦ་བི་གྷཱན་
ཀཱ་ཡ་ཝ་ཀ་ཙིཏྟ་བཛྲ་ཀཱི་ལ་ཡ་ཧཱུྃ་ཧཱུྃ་ཧཱུྃ་ཕཊ་ཕཊ། གནོད་
མཛེས་ཀྱི་ཕྱག་མཚན་རྡོ་རྗེ་ལྕགས་ཀྱུ་དེ་རྡོ་རྗེ་ཐོ་བ་མེ་འབར་
བར་གྱུར་བས། སྟེང་འོག་གི་ཕུར་བུ་རྣམས་ཀྱི་སྤྱི་བོ་ནས་
བརྡུངས། བགེགས་རྣམས་ཀྱི་སྤྱི་གཙུག་ནས་རྐང་མཐིལ་
གྱི་བར་ཕུར་བུས་བཏབ་པས་ལུས་ངག་ཡིད་གསུམ་གཡོ་
འགུལ་མེད་པར་གྱུར། སྤྲུལ་པའི་གནོད་མཛེས་འོག་གི་
གནོད་མཛེས་ལ་ཐིམ། སླར་ཡང་ཁྲོ་བོ་དང་ཕུར་བུ་རྣམས་
ལས་རྡོ་རྗེའི་མེ་འོད་རབ་ཏུ་འབར་བ་ཕྱོགས་བཅུར་འཕྲོས་
པས་འཁོར་གྱི་བགེགས་གདུག་པ་ཅན་རྣམས་ཚིག་པས་
བྲོས་པར་གྱུར། ཊཀྐི་ཧཱུཾ་ཛ༔ ཁྲོ་བོ་རྣམས་ཀྱི་ཕྱི་རོལ་ཏུ་
ལྕགས་ཀྱི་རྡོ་རྗེའི་རྭ་བ། ཊཀྐི་ཧཱུཾ་ཛ༔ དེའི་ཕྱི་རོལ་ཏུ་ཆུའི་
163

བདག་བསྐྱེད་ཕྱོགས་བསྒྲིགས།
རྭ་བ། ཊཀྐི་ཧཱུཾ་ཛ༔ དེའི་ཕྱི་རོལ་ཏུ་མེའི་རྭ་བ། ཊཀྐི་ཧཱུཾ་
ཛ༔ དེའི་ཕྱི་རོལ་ཏུ་རླུང་གི་རྭ་བ། ཧཱུྃ་ལས་ལྕགས་ཀྱི་རྭ་
བའི་སྟེང་དུ་རྡོ་རྗེའི་གུར་མཆོད་རྟེན་ལྟ་བུ། གུར་གྱི་འོག་
རྭ་བའི་སྟེང་དུ་རྡོ་རྗེའི་བླ་རེ། འོག་གཞི་ཧཱུྃ་ལས་རྡོ་རྗེའི་
ས་གཞི། ཕྱིའི་ཕྱོགས་མཚམས་ཐམས་ཅད་དུ་མདའི་དྲ་
བ་ཡེ་ཤེས་ཀྱི་མེ་རབ་ཏུ་འབར་བ་འཕྲོ་བ་དང་བཅས་པར་
གྱུར། ལྷ་རྣམས་ཀྱི་སྤྱི་བོར་ཟླ་བ་ལ་ཨོཾ་དཀར་པོ། མགྲིན་
པར་པདྨ་ལ་ཨཱདམར་པོ། སྙིང་གར་ཉི་མ་ལ་ཧཱུཾ་སྔོན་པོ།
ཨོཾ་ཨཱཧཾ། ལན་གསུམ་བརྗོད།
དངོས་པོ་མེད་པས་སྒོམ་པ་མེད། །བསྒོམ་པར་བྱ་བ་
བསྒོམ་པ་མིན། །དེ་ལྟའི་དངོས་པོ་དངོས་མེད་པས། །སྒོམ་
པ་དམིགས་སུ་མེད་པའོ། །སྣོད་བཅུད་ཀྱིས་བསྡུས་པའི་
ཆོས་ཐམས་ཅད་དོན་དམ་པར་ངོ་བོ་ཉིད་མེད་པས། སྒོམ་
པ་དང་བསྒོམ་པར་བྱ་བ་དང་སྒོམ་པ་པོ་གསུམ་མི་དམིགས་
པའི་སྟོང་པ་ཉིད་དང་། མཚན་མ་མེད་པ་དང་སྨོན་པ་མེད་
པའི་རང་བཞིན་དུ་གྱུར། སྟོང་པའི་ངང་ལས་སྐད་ཅིག་
164

གསང་འདུས་བདག་བསྐྱེད།
གིས་རྡོ་རྗེ་ས་གཞི་རྭ་བ་གུར་བླ་རེ་མེ་རི་དང་བཅས་པ་
ཡོངས་སུ་རྫོགས་པའི་དབུས་སུ་ཆོས་འབྱུང་དཀར་པོ་གྲུ་
གསུམ་པ་གདེངས་ཀ་ཆེ་བ་གྱེན་དུ་ཕྱོགས་ཤིང་རྩེ་མོ་ཕྲ་བ་
ཐུར་དུ་ཟུག་པའི་ནང་དུ་སྣ་ཚོགས་པདྨའི་ལྟེ་བར་ཧཱུཾ་ཡཾ་ཧཱུཾ་
གི་ཡཾ་སྔོ་སྐྱ་ལས་བྱུང་བའི་རླུང་གི་དཀྱིལ་འཁོར་སྔོན་པོ་
གཞུའི་དབྱིབས་ཅན། ཧཱུཾ་གཉིས་ལས་བྱུང་བའི་རྡོ་རྗེ་གཉིས་
ཀྱིས་ཕྱོགས་གཉིས་བརྒྱན་པ། དེའི་སྟེང་དུ་ཧཱུཾ་རཾ་ཧཱུཾ་གི་རཾ་
དམར་པོ་ལས་བྱུང་བའི་མེའི་དཀྱིལ་འཁོར་དམར་པོ་གྲུ་
གསུམ་པ། ཧཱུཾ་གཉིས་ལས་བྱུང་བའི་རྡོ་རྗེ་གཉིས་ཀྱིས་ཕྱོགས་
གཉིས་བརྒྱན་པ། དེའི་སྟེང་དུ་ཧཱུྃ་ཁཾ་ཧཱུྃ་གི་བཻ་དཀར་པོ་ལས་
བྱུང་བའི་ཆུའི་དཀྱིལ་འཁོར་ཟླུམ་པོ། ཧཱུཾ་གཉིས་ལས་བྱུང་
བའི་རྡོ་རྗེ་གཉིས་ཀྱིས་ཕྱོགས་གཉིས་བརྒྱན་པ། དེའི་སྟེང་
དུ་ཧཱུཾ་རཾ་ཧཱུཾ་གི་རཾ་སེར་པོ་ལས་བྱུང་བའི་སའི་དཀྱིལ་འཁོར་
སེར་པོ་གྲུ་བཞི་པ། ཧཱུཾ་གཉིས་ལས་བྱུང་བའི་རྡོ་རྗེ་གཉིས་
ཀྱིས་ཕྱོགས་གཉིས་བརྒྱན་པ་སྤྱན་སོགས་ལྷ་མོ་བཞིའི་ངོ་
བོར་གྱུར། དཀྱིལ་འཁོར་བཞི་པོ་གཅིག་ཏུ་འདྲེས་པ་ལས་
165

བདག་བསྐྱེད་ཕྱོགས་བསྒྲིགས།
སྣ་ཚོགས་རྡོ་རྗེར་གྱུར་པའི་ལྟེ་བའི་སྟེང་དུ་ཧཱུྃ་དཀར་པོ་
སངས་རྒྱས་ཀྱི་སྤྲིན་གྱི་འོད་ཟེར་འཕྲོ་བ་ཡོངས་སུ་གྱུར་པ་
ལས། གཞལ་ཡས་ཁང་གྲུ་བཞི་སྒོ་བཞི་པ། ཕྱི་ནས་རིམ་
པ་བཞིན་དཀར་སེར་དམར་ལྗང་སྔོ་བའི་རིམ་པ་ལྔ་དང་
ལྡན་པའི་རིན་པོ་ཆེའི་རྩིག་པས་བསྐོར་བའི་སྟེང་ན། རིན་
པོ་ཆེའི་ཕ་གུ། གསེར་གྱི་སྐ་རགས། དོ་ཤལ་དང་དོ་ཤལ་
ཕྱེད་པ། ཤར་བུ་མདའ་ཡབ་རྒྱན་རྟ་བབས་ལ་སོགས་པ་
མཚན་ཉིད་ཐམས་ཅད་དང་ལྡན་པའི་གཞལ་ཡས་ཁང་གི་
ནང་གི་ཕྱེད་ཀྱི་ཚད་ཀྱི་ཕྱི་ངོས་སུ་འོད་ཟེར་རྣམ་པ་ལྔའི་
འཕྲེང་བས་བསྐོར་བའི་ནང་དུ་རྡོ་རྗེ་རྩེ་གསུམ་པས་ཟླུམ་
པོར་བསྐོར་བ་ལ་བརྟེན་པའི་ཀ་བ་བརྒྱད་ཀྱིས་བཏེགས་པའི་
རྡོ་རྗེའི་གདུང་གིས་མཛེས་པར་ཕུབ་པའི་རྩེ་མོ་རྡོ་རྗེ་ནོར་
བུ་རིན་པོ་ཆེའི་ཏོག་གིས་སྤྲས་པ། རིམ་པ་གཉིས་པའི་གྲྭ་
གཡས་གཡོན་གཉིས་སུ་བདུད་རྩིས་གང་བའི་རིན་པོ་ཆེའི་
བུམ་པ་གཉིས་གཉིས་ཏེ་བུམ་པ་བརྒྱད་ཀྱིས་མཛེས་པར་
བྱས་པ། ལྷ་དང་མི་ལས་ཡོན་ཏན་ཁྱད་དུ་འཕགས་པའི་
166

གསང་འདུས་བདག་བསྐྱེད།
། ནང་བལྟས་
ཁང་བཟང་དམ་པ་ཕྱི་བལྟས་ནང་གསལ་བ
ཕྱི་གསལ་བའི་ནང་གི་སྟེང་དང་། འོག་གི་ས་གཞི་ཐམས་
ཅད་ཤར་དཀར། ལྷོ་སེར། ནུབ་དམར། བྱང་ལྗང་།
དབུས་སྔོ་བར་གྱུར་པའི་ནང་དུ་སྣ་ཚོགས་པདྨའི་གདན་སུམ་
གཙོ་བོ་དང་ཁྲོ་བོ་བཅུ་ལ་ཉི་མའི་གདན། རྣམ་
ཅུ་རྩ་གཅིག 
སྣང་ལ་སོགས་པའི་ཤར་ཕྱོགས་པ་རྣམས་ལ་ཟླ་བའི་གདན
མཱ་མ་ཀཱི་ལ་རྡོ་རྗེའི་གདན། དེ་མ་གཏོགས་པའི་ལྷོ་ཕྱོགས་
པ་རྣམས་ལ་རིན་པོ་ཆེའི་གདན། ནུབ་ཕྱོགས་པ་རྣམས་
ལ་པདྨ་དམར་པོའི་གདན། བྱང་ཕྱོགས་པ་རྣམས་ལ་སྣ་
ཚོགས་རྡོ་རྗེའི་གདན། གདན་དེ་རྣམས་ཀྱི་སྟེང་དུ་སྐད་
ཅིག་གིས་ལྷག་པར་མོས་པ་ཙམ་གྱིས་ལྷ་སུམ་ཅུ་རྩ་གཉིས་
དུས་གཅིག་ཏུ་རྫོགས་པར་གྱུར་པ་ནི། དབུས་ཀྱི་གདན་
ལ་རང་ཉིད་རྡོ་རྗེ་འཆང་སྔོན་པོ་སྔོ་དཀར་དམར་བའི་ཞལ་
། གཡོན་
གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་པདྨ
དྲིལ་བུ་རིན་ཆེན་རལ་གྲི་འཛིན་པ། དབུ་སྐྲ་རལ་པའི་ཐོར་
ཚུགས་ཅན། མཚན་བཟང་པོ་སུམ་ཅུ་རྩ་གཉིས་དང་། དཔེ་

བདག་བསྐྱེད་ཕྱོགས་བསྒྲིགས།
བྱད་བཟང་པོ་བརྒྱད་ཅུས་བརྒྱན་པ། ཡུམ་རེག་བྱ་རྡོ་རྗེ་
མ་སྔོན་མོ་མི་བསྐྱོད་པའི་དབུ་རྒྱན་ཅན། སྔོ་དཀར་དམར་
བའི་ཞལ་གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་པདྨ།
གཡོན་དྲིལ་བུ་རིན་ཆེན་རལ་གྲི་འཛིན་པ། དབུ་སྐྲ་རལ་
པ་ཕྱེད་བཅིངས་སུ་བྱས་པ། ཤིན་ཏུ་སྒེག་ཅིང་བཞིན་འཛུམ་
བག་དང་ལྡན་པ། ཟུར་གྱིས་བལྟ་བ་ལ་སོགས་པའི་རྣམ་
འགྱུར་གྱིས་མཛེས་པ། ལང་ཚོ་དར་ལ་བབ་ཅིང་། འདོད་
ཡོན་ལྔའི་དགའ་བས་རོལ་པ། ཡབ་ཡུམ་གཉིས་ཀའི་ཕྱག་
དང་པོ་གཉིས་ཀྱིས་ཕན་ཚུན་དུ་འཁྱུད་པ། གཉིས་ཀའང་
རིན་པོ་ཆེའི་དབུ་རྒྱན་གསོལ་བ། རིན་པོ་ཆེའི་སྙན་རྒྱན་
དང་། སྙན་གོང་ཨུཏྤ་ལའི་གདེངས་ཀ་དང་དར་དཔྱངས་
ཀྱིས་མཛེས་པར་བྱས་པ། རིན་པོ་ཆེའི་མགུལ་རྒྱན་དང་།
མུ་ཏིག་གི་སེ་མོ་དོ་དང་། རིན་པོ་ཆེའི་དོ་ཤལ་དང་། ཕྱག་
གདུབ་དང༌། ཞབས་གདུབ་དང་། རིན་པོ་ཆེའི་འོག་པག་
སྟེ་རིན་པོ་ཆེའི་རྒྱན་བརྒྱད་ཀྱིས་བརྒྱན་པ། སྐུ་སྟོད་ལྷ་
རྫས་ཀྱི་གོས་ཀྱིས་ག་ཤལ་བྱས་ཤིང་། སྐུ་སྨད་ལྷ་རྫས་ཀྱི་
168

གསང་འདུས་བདག་བསྐྱེད།
དར་གྱི་ཤམ་ཐབས་འཕྱང་བ། འོད་ཀྱི་དཀྱིལ་འཁོར་གྱིས་
བསྐོར་བའི་དབུས་ན་ཡབ་སེམས་དཔའི་སྐྱིལ་མོ་ཀྲུང་གིས་
བཞུགས་པར་གྱུར། ཤར་དུ་རྣམ་སྣང་དཀར་པོ་མི་བསྐྱོད་
པའི་དབུ་རྒྱན་ཅན། དཀར་ནག་དམར་བའི་ཞལ་གསུམ་
ཕྱག་དྲུག་གི་གཡས་འཁོར་ལོ་རྡོ་རྗེ་པདྨ་དཀར་པོ། གཡོན་
དྲིལ་བུ་རིན་ཆེན་རལ་གྲི་འཛིན་པ། ལྷོར་རིན་འབྱུང་སེར་
པོ་མི་བསྐྱོད་པའི་དབུ་རྒྱན་ཅན། སེར་ནག་དཀར་བའི་
ཞལ་གསུམ་ཕྱག་དྲུག་གི་གཡས་ནོར་བུ་རྡོ་རྗེ་འཁོར་ལོ།
གཡོན་དྲིལ་བུ་པད་སེར་རལ་གྲི་འཛིན་པ། ནུབ་ཏུ་འོད་
དཔག་མེད་དམར་པོ་མི་བསྐྱོད་པའི་དབུ་རྒྱན་ཅན། དམར་
ནག་དཀར་བའི་ཞལ་གསུམ་ཕྱག་དྲུག་གི་གཡོན་གྱི་དང་
པོས་དྲིལ་བུ་དང་བཅས་པའི་པདྨ་དམར་པོའི་རྩ་བ་དཀུར་
བརྟེན་ནས་འཛིན་ཅིང་། གཡས་ཀྱི་དང་པོས་ཐུགས་ཀར་
པདྨ་ཁ་འབྱེད་པར་མཛད་པ། ལྷག་མ་གཡས་རྡོ་རྗེ་འཁོར་
ལོ། གཡོན་རིན་ཆེན་རལ་གྲི་འཛིན་པ། བྱང་དུ་དོན་
གྲུབ་ལྗང་གུ་མི་བསྐྱོད་པའི་དབུ་རྒྱན་ཅན། ལྗང་ནག་དཀར་
169

བདག་བསྐྱེད་ཕྱོགས་བསྒྲིགས།
བའི་ཞལ་གསུམ་ཕྱག་དྲུག་གི་གཡས་རལ་གྲི་སྣ་ཚོགས་རྡོ་
རྗེ་འཁོར་ལོ། གཡོན་དྲིལ་བུ་པད་ལྗང་ནོར་བུ་འཛིན་པ།
ཤར་ལྷོར་སྤྱན་མ་དཀར་མོ། ལྷོ་ནུབ་ཏུ་མཱ་མ་ཀི་སྔོན་མོ།
ནུབ་བྱང་དུ་གོས་དཀར་མོ་དམར་མོ། བྱང་ཤར་དུ་སྒྲོལ་
མ་ལྗང་གུ རིམ་པ་གཉིས་པའི་ཤར་ལྷོར་གཟུགས་རྡོ་རྗེ་
མ་དཀར་མོ། ལྷོ་ནུབ་ཏུ་སྒྲ་རྡོ་རྗེ་མ་སེར་མོ། ནུབ་བྱང་
དུ་དྲི་རྡོ་རྗེ་མ་དམར་མོ། བྱང་ཤར་དུ་རོ་རྡོ་རྗེ་མ་ལྗང་གུ།
ལྷ་མོ་བརྒྱད་པོ་ཐམས་ཅད་ཀྱང་དབུ་སྐྲ་རལ་པ་ཕྱེད་
བཅིངས་སུ་བྱས་པ། རིན་པོ་ཆེའི་དབུ་རྒྱན་གསོལ་བ། རིན་
པོ་ཆེའི་སྙན་རྒྱན་དང་། སྙན་གོང་ཨུཏྤ་ལའི་གདེངས་ཀ་
དང་། དར་དཔྱངས་ཀྱིས་མཛེས་པར་བྱས་པ། རིན་པོ་
ཆེའི་མགུལ་རྒྱན་དང་། མུ་ཏིག་གི་སེ་མོ་དོ་དང་། རིན་
པོ་ཆེའི་དོ་ཤལ་དང་། ཕྱག་གདུབ་དང་། ཞབས་གདུབ་
དང༌། རིན་པོ་ཆེའི་འོག་པག་སྟེ། རིན་པོ་ཆེའི་རྒྱན་བརྒྱད་
ཀྱིས་བརྒྱན་པ། སྐུ་སྟོད་ལྷ་རྫས་ཀྱི་གོས་ཀྱིས་ག་ཤལ་བྱས་
ཤིང་། སྐུ་སྨད་ལྷ་རྫས་ཀྱི་དར་གྱི་ཤམ་ཐབས་གསོལ་བ་
170

གསང་འདུས་བདག་བསྐྱེད།
ཤིན་ཏུ་སྒེག་ཅིང་བཞིན་འཛུམ་བག་དང་ལྡན་པ། ཟུར་
གྱིས་བལྟ་བ་ལ་སོགས་པའི་རྣམ་འགྱུར་གྱིས་མཛེས་པ།
ལང་ཚོ་དར་ལ་བབ་ཅིང་། འདོད་ཡོན་ལྔའི་དགའ་བས་
རོལ་པ། འོད་ཀྱི་དཀྱིལ་འཁོར་རབ་ཏུ་འབར་བའི་དབུས་
ན་རང་རང་གི་གདན་ལ་རྡོ་རྗེའི་སྐྱིལ་མོ་ཀྲུང་གིས་བཞུགས་
པར་གྱུར། ཤར་སྒོའི་གཡས་གཡོན་གྱི་གདན་ལ་རིམ་པ་
བཞིན་དུ་བྱམས་པ་དང་། ས་སྙིང་དཀར་པོ། ལྷོ་སྒོའི་
གཡས་གཡོན་གྱི་གདན་ལ་རིམ་པ་བཞིན་དུ་ཕྱག་རྡོར་དང་།
ནམ་སྙིང་སེར་པོ། ནུབ་སྒོའི་གཡས་གཡོན་གྱི་གདན་ལ་
རིམ་པ་བཞིན་དུ་འཇིག་རྟེན་དབང་ཕྱུག་དང་། འཇམ་
དཔལ་དམར་པོ། བྱང་སྒོའི་གཡས་གཡོན་གྱི་གདན་ལ་
རིམ་པ་བཞིན་དུ་སྒྲིབ་སེལ་དང་ཀུན་བཟང་ལྗང་གུ། ཤར་
སྒོར་གཤིན་རྗེའི་གཤེད་ནག་པོ། ལྷོ་སྒོར་ཤེས་རབ་མཐར་
ལོར་གག
བྱེད་དཀར་པོ། ནུབ་སྒོར་ནུབ་སྒོར་རྟ་མགྲིན་དམར་པོ། བྱང་སྒོར་
བགེགས་མཐར་བྱེད་སྔོན་པོ། 
ཤར་ལྷོར་མ་ཤར་ལྷོར་མི་གཡོ་བ་ནག་
པོ། ལྷོ་ནུབ་ཏུ་འདོད་རྒྱལ་སྔོན་པོ། ནུབ་བྱང་དུ་དབྱུག་
_171

བདག་བསྐྱེད་ཕྱོགས་བསྒྲིགས།
སྔོན་ཅན་སྔོན་པོ། བྱང་ཤར་དུ་སྟོབས་པོ་ཆེ་ནག་པོ། སྟེང་
དུ་གཙུག་ཏོར་འཁོར་ལོས་བསྒྱུར་བ་སྔོན་པོ། འོག་ཏུ་གནོད་
མཛེས་རྒྱལ་པོ་སྔོན་པོ། རྣམ་སྣང་ནས་ཀུན་བཟང་གི་བར་
གྱི་ལྷ་ཐམས་ཅད་རིན་པོ་ཆེའི་རྒྱན་དང་། དར་སྣ་ཚོགས་
ཀྱི་ན་བཟའ་ཅན། འོད་ཀྱི་དཀྱིལ་འཁོར་རབ་ཏུ་འབར་
བའི་དབུས་ན་རྡོ་རྗེའི་སྐྱིལ་མོ་ཀྲུང་གིས་བཞུགས་པ་ཁྲོ་བོ་
བཅུ་པོ་ཐམས་ཅད་ཀྱང་དབུ་སྐྲ་ཁམ་སེར་གྱེན་དུ་བརྗེས་
པ་ལ་སོགས་པ་ཁྲོ་བོའི་ཉམས་ཐམས་ཅད་ཡོངས་སུ་རྫོགས་
པ་གཡོན་བརྐྱང་གིས་བཞུགས་པ། སྤྱན་མ་ནས་གནོད་
མཛེས་ཀྱི་བར་གྱི་ལྷ་ཐམས་ཅད་ཀྱང་ཞལ་གསུམ་ཕྱག་དྲུག་
པ་རང་རང་གི་རིགས་ཀྱི་བདག་པོའི་དབུ་རྒྱན་ཅན་དུ་གྱུར
རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས། སེམས་ཅན་
ཐམས་ཅད་བཀུག་སྟེ་དཀྱིལ་འཁོར་གྱི་ཕྱོགས་བཞི་ནས་
ཐོགས་པ་མེད་པར་འཇུག་པའི་རྡོ་རྗེ་སེམས་དཔའི་འཇུག་
པས་ཞུགས་པ་ལ། ཡབ་ཡུམ་སྙོམས་པར་ཞུགས་པའི་བྱང་
ཆུབ་ཀྱི་སེམས་ཀྱི་འོད་ཟེར་གྱིས་དབང་བསྐུར་བས་དེ་བཞིན་
172

གསང་འདུས་བདག་བསྐྱེད།
གཤེགས་པ་ཐམས་ཅད་ཀྱི་བདེ་བ་དང་ཡིད་བདེ་བ་ཐོབ་སྟེ།
རྡོ་རྗེ་སེམས་དཔར་གྱུར་ནས་རང་རང་གི་སངས་རྒྱས་ཀྱི་
ཞིང་དུ་གཤེགས་པར་གྱུར། །
རང་གི་ཐུགས་ཀའི་ཧཱུཾ་སྔོན་པོའི་འོད་ཟེར་ལྕགས་ཀྱུའི་རྣམ་
པ་ཅན་གྱིས་རྣམ་སྣང་ནས་གནོད་མཛེས་ཀྱི་བར་གྱི་ལྷ་
རྣམས་སྤྱན་དྲངས་ཏེ་རང་གི་སྤྱི་བོ་ལ་སོགས་པའི་གནས་
རྣམས་སུ་འཁོད་ནས་གཟུགས་ཀྱི་ཕུང་པོ་ལ་སོགས་པ་དང་
ངོ་བོ་དབྱེར་མེད་དུ་གྱུར་པ་ནི། སྤྱི་བོར་རྣམ་པར་སྣང་
མཛད། མགྲིན་པར་འོད་དཔག་མེད། ལྟེ་བར་རིན་ཆེན་
འབྱུང་ལྡན། བརླའི་རྩ་བར་དོན་ཡོད་གྲུབ་པ། ལྟེ་བར་
སྤྱན་མ། སྙིང་གར་མཱ་མ་ཀཱི། མགྲིན་པར་གོས་དཀར་
མོ། སྤྱི་གཙུག་ཏུ་སྒྲོལ་མ། མིག་ཏུ་སའི་སྙིང་པོ། རྣ་
བར་ཕྱག་ན་རྡོ་རྗེ། སྣར་ནམ་མཁའི་སྙིང་པོ། ལྕེར་འཇིག་
རྟེན་དབང་ཕྱུག །སྙིང་གར་འཇམ་དཔལ། གསང་གནས་
སུ་སྒྲིབ་པ་རྣམ་སེལ། ཚིགས་རྣམས་ལ་ཀུན་ཏུ་བཟང་པོ།
སྤྱི་གཙུག་ཏུ་བྱམས་པ། མིག་གི་སྒོར་གཟུགས་རྡོ་རྗེ་མ།
173

བདག་བསྐྱེད་ཕྱོགས་བསྒྲིགས།
རྣ་བའི་སྒོར་སྒྲ་རྡོ་རྗེ་མ། སྣའི་སྒོར་དྲི་རྡོ་རྗེ་མ། ལྕེའི་
སྒོར་རོ་རྡོ་རྗེ་མ། རྡོ་རྗེའི་སྒོར་རེག་བྱ་རྡོ་རྗེ་མ། ལག་པ་
གཡས་ལ་གཤིན་རྗེ་གཤེད། ལག་པ་གཡོན་ལ་གཞན་གྱིས་
མི་ཐུབ་པ། ཁ་ལ་རྟ་མགྲིན། རྡོ་རྗེ་ལ་བགེགས་མཐར་
བྱེད། དཔུང་པ་གཡས་པའི་རྩ་བར་མི་གཡོ་བ། དཔུང་
པ་གཡོན་པའི་རྩ་བར་འདོད་པའི་རྒྱལ་པོ། པུས་མོ་གཡས་
ལ་དབྱུག་སྔོན་ཅན། པུས་མོ་གཡོན་ལ་སྟོབས་པོ་ཆེ། སྤྱི་
གཙུག་ཏུ་གཙུག་ཏོར་འཁོར་ལོས་བསྒྱུར་བ། རྐང་མཐིལ་
གཉིས་སུ་གནོད་མཛེས་རྒྱལ་པོ།
བདག་ཉིད་ཀྱི་ལུས་ཀྱི་ལྷ་རྣམ་སྣང་། སྤྱན་མ། སའི་
སྙིང་པོ། གཟུགས་རྡོ་རྗེ་མ། བྱམས་པ། གཤིན་རྗེ་གཤེད།
མི་གཡོ་བ་རྣམས་རིམ་གྱིས་འོད་གསལ་དུ་ཐིམ། དེ་ནས་
རིན་འབྱུང་། མཱ་མ་ཀཱི། ཕྱག་རྡོར། སྒྲ་རྡོ་རྗེ་མ། གཞན་
གྱིས་མི་ཐུབ་པ། འདོད་པའི་རྒྱལ་པོ་རྣམས་རིམ་གྱིས་འོད་
གསལ་དུ་ཐིམ། དེ་ནས་འོད་དཔག་མེད། གོས་དཀར་
མོ། ནམ་མཁའི་སྙིང་པོ། དྲི་རྡོ་རྗེ་མ། རྟ་མགྲིན། དབྱུག་
174

གསང་འདུས་བདག་བསྐྱེད།
སྔོན་ཅན་རྣམས་རིམ་གྱིས་འོད་གསལ་དུ་ཐིམ། དེ་ནས་
དོན་གྲུབ། སྒྲོལ་མ། འཇིག་རྟེན་དབང་ཕྱུག །རོ་རྡོ་རྗེ་
མ། སྒྲིབ་སེལ། རེག་བྱ་རྡོ་རྗེ་མ། ཀུན་བཟང་། བགེགས་
མཐར་བྱེད། སྟོབས་པོ་ཆེ་རྣམས་རིམ་གྱིས་འོད་གསལ་
དུ་ཐིམ། དེ་ནས་གཙུག་ཏོར་འཁོར་ལོས་བསྒྱུར་བ། གནོད་
མཛེས་རྒྱལ་པོ། འཇམ་དཔལ་རྣམས་རིམ་གྱིས་འོད་གསལ་
དུ་ཐིམ་ཞིང་། གཙོ་བོ་ཡང་རིམ་གྱིས་འོད་གསལ་དུ་ཐིམ་
པར་གྱུར། ཨོཾ་ཤཱནྱ་ཏཱ་ཛྙཱ་ན་བཛྲ་སྭ་བྷ་ཝ་ཨཱཏྨ་ཀོཉཧཾ། །
གདན་དབུས་མའི་སྟེང་དུ་ཧཱུྃ་ལས་བྱུང་བའི་ཉི་མའི་
དཀྱིལ་འཁོར། དེའི་དབུས་སུ་ཨོཾ་ལས་བྱུང་བའི་ཟླ་བའི་
དཀྱིལ་འཁོར། དེའི་སྟེང་དུ་ཨཱཿལས་བྱུང་བའི་པདྨ་དམར་
པོ་འདབ་མ་བརྒྱད་པའི་སྟེ་བར་ཨོཾ་ཨཱཿཧཱུྃ་གི་ཡི་གེ་གསུམ་
སྟེང་ནས་སྟེང་དུ་བརྩེགས་པ། དེ་ཐམས་ཅད་གཅིག་ཏུ་
འདྲེས་པ་ལས། ཟླ་བའི་དཀྱིལ་འཁོར་ཆ་ཐམས་ཅད་ཡོངས་
སུ་རྫོགས་པ་ཞིག་ཏུ་གྱུར། དེ་ལས་འོད་ཟེར་འཕྲོས། སྣོད་
བཅུད་ཐམས་ཅད་བསྡུས་ཏེ་ཟླ་བ་ལ་ཐིམ། ཨོཾ་དྷརྨ་དྷཱ་ཏུ་
175

བདག་བསྐྱེད་ཕྱོགས་བསྒྲིགས།
སྭ་བྷ་ཝ་ཨཱཏྨ་ཀོཉཧཾ། སྣོད་བཅུད་ཀྱི་ཆོས་ཐམས་ཅད་ཀྱི་
རྩ་བ་རླུང་སེམས་ཙམ་ཟླ་བར་སྣང་བ་དེ་ངའོ། །
ཟླ་བའི་སྟེང་དུ་ཆུ་ལས་ཆུ་བུར་རྡོལ་བའི་ཚུལ་དུ་ཟླ་བ་
ལས་བྱུང་བའི་ཨོ་དཀར་པོ། ཨཱཿདམར་པོ། ཧཱུཾ་སྔོན་པོ།
དེ་དག་ལས་འོད་ཟེར་འཕྲོས། ཕྱོགས་བཅུ་ནས་རིགས་
ལྔ་འཁོར་དང་བཅས་པ་དཔག་ཏུ་མེད་པ་སྤྱན་དྲངས། ཟླ་
བ་ལ་ཐིམ། དེ་ཡོངས་སུ་གྱུར་པ་ལས་རྡོ་རྗེ་དཀར་པོ་རྩེ་
ལྔ་པ་ལ་ཨོཾ་ཨཱཿཧཱུྃ་གིས་མཚན་པ། བཛྲ་ཨཱཏྨ་ཀོཉཧཾ། རྡོ་
རྗེ་ཡི་གེ་དང་བཅས་པ་ཡོངས་སུ་གྱུར་པ་ལས། རང་ཉིད་
དང་པོའི་མགོན་པོ་སྐུ་མདོག་དཀར་པོ། དཀར་ནག་དམར་
བའི་ཞལ་གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་པདྨ།
གཡོན་དྲིལ་བུ་རིན་ཆེན་རལ་གྲི་འཛིན་པ། རིན་པོ་ཆེའི་
རྒྱན་དང་དར་སྣ་ཚོགས་ཀྱི་ན་བཟའ་ཅན་དུ་གྱུར། རང་
བཞིན་གྱི་གནས་ནས་དེ་བཞིན་གཤེགས་པ་ཡབ་ཡུམ་
སེམས་ཅན་འདུལ་བའི་ཕྱིར་དུ་སྙོམས་པར་ཞུགས་པའི་བྱང་
ཆུབ་ཀྱི་སེམས་ལས་གྲུབ་པའི་མི་བསྐྱོད་པས་ནམ་མཁའི་
176

གསང་འདུས་བདག་བསྐྱེད།
ཁམས་ཐམས་ཅད་ཁྱབ་པར་བྱས། དེས་སེམས་ཅན་
ཐམས་ཅད་ལ་བྱིན་གྱིས་བརླབས་པས་ཟག་པ་མེད་པའི་བདེ་
བ་དང་ཡིད་བདེ་བ་ཐོབ་པར་གྱུར། མི་བསྐྱོད་པ་ཐམས་
ཅད་ཀྱང་གཞལ་ཡས་ཁང་གི་ནང་གི་གཅིག་ཏུ་འདྲེས་པ་
ལ། རང་ཉིད་རྗེས་སུ་ཞུགས་པས་རང་ཉིད་སྤྲུལ་སྐུ་རྡོ་རྗེ་
སེམས་དཔའ་སྔོན་པོ་སྔོ་དཀར་དམར་བའི་ཞལ་གསུམ་
ཕྱག་དྲུག་གི་གཡས་རྡོ་རྗེ་འཁོར་ལོ་པདྨ། གཡོན་དྲིལ་བུ་
རིན་ཆེན་རལ་གྲི་འཛིན་པ། རིན་པོ་ཆེའི་རྒྱན་དང་དར་
སྣ་ཚོགས་ཀྱི་ན་བཟའ་ཅན་དུ་གྱུར། བདག་ཉིད་ཀྱི་ལུས་
ཀྱི་མདུན་རྒྱབ་དང་གཡས་གཡོན་བཞི་ནི་དཀྱིལ་འཁོར་གྱི་
ཟུར་བཞི། ཁ་སྣ་བཤང་གཅིའི་ལམ་གྱི་བུ་ག་བཞི་ནི་སྒོ་
བཞི། རྣམ་རྟོག་གི་བཞོན་པ་ཡེ་ཤེས་ལྔ་དག་པའི་རླུང་ཁ་
དོག་ལྔ་པ་ནི། རྩིག་པ་རིམ་པ་ལྔ། ལྕེའི་རྣམ་ཤེས་ནི་རིན་
པོ་ཆེའི་ཕ་གུ རྒྱུ་མ་དྲ་བ། རྒྱུས་པ་དྲ་ཕྱེད། བྱང་སེམས་
དཀར་པོའི་ཆ་ཟླ་བ་ཕྱེད་པ། མིག་གི་རྣམ་ཤེས་ནི་མེ་ལོང་།
སྣའི་རྣམ་ཤེས་ནི་མེ་ཏོག་ཕྲེང་བ། ལྕེའི་དབང་པོ་ནི་དྲིལ་
177

བདག་བསྐྱེད་ཕྱོགས་བསྒྲིགས།
ལུས་ཀྱི་དབང་པོའི་ཚོགས་རྔ་ཡབ་ཏུ་གྱུར་པ་ནི་དྲ་
བུ། 
བ་དང་དྲ་ཕྱེད་ཀྱི་རྒྱན་ནོ། །རྣ་བ་དང་ལུས་ཀྱི་རྣམ་ཤེས་
། རྗེ་
ནི་མདའ་ཡབ་ལ་གནས་པའི་བ་དན་དང་དར་འཕན
ངར་བརླ་དཔུང་ལག་ངར་གྱི་རྐང་བརྒྱད་ནི་ཀ་བ་བརྒྱད་
ལྟོ་བ་ནི་དཀྱིལ་འཁོར་གྱི་ནང་གི་བུམ་པ། རྣ་བའི་དབང་
པོ་ནི་མཚམས་རྣམས་ཀྱི་ཟླ་ཕྱེད་རྡོ་རྗེ། ཕུང་པོ་ལྔ་རྣམ་
པར་དག་པ་ནི་དཀྱིལ་འཁོར་གྱི་ཁ་དོག་ལྔ། གསང་གནས་
། མིག་
ལྟེ་བ་སྙིང་ག་གདོང་གི་སྣ་རྩེ་བཞི་ནི་རྟ་བབས་བཞི
གི་དབང་པོ་ནི་དེའི་སྟེང་གི་འཁོར་ལོ། ཡིད་ཀྱི་རྣམ་ཤེས་
ནི་རི་དྭགས། སྣའི་དབང་པོ་ནི་རྟ་བབས་ཀྱི་བ་དན། ཡིད་
ཀྱི་དབང་པོ་ནི་དབུས་ཀྱི་པདྨ་སྟེ། དེ་ལྟར་ལུས་ཀྱི་ཆ་ཐམས་
ཅད་གཞལ་ཡས་ཁང་གི་ཆ་སོ་སོར་གྱུར། རང་གི་སྤྱི་
གཙུག་ནས་སྐྲ་མཚམས་ཀྱི་བར་དུ་གཟུགས་ཀྱི་ཕུང་པོའི་
ངོ་བོ་ཨོ་དཀར་པོ་ཡོངས་སུ་གྱུར་པ་ལས་རྣམ་སྣང་དཀར་
པོ་མི་བསྐྱོད་པའི་དབུ་རྒྱན་ཅན། སྐྲ་མཚམས་ནས་མགྲིན་
པའི་བར་དུ་འདུ་ཤེས་ཀྱི་ཕུང་པོའི་ངོ་བོ་ཨཱ་དམར་པོ་ཡོངས་
178

གསང་འདུས་བདག་བསྐྱེད།
སུ་གྱུར་པ་ལས་འོད་དཔག་མེད་དམར་པོ་མི་བསྐྱོད་པའི་
དབུ་རྒྱན་ཅན། མགྲིན་པ་ནས་ནུ་མ་གཉིས་ཀྱི་དབུས་ཀྱི་
སྙིང་གའི་བར་དུ་རྣམ་ཤེས་ཀྱི་ཕུང་པོའི་ངོ་བོ་ཧཱུྃ་སྔོན་པོ་
ཡོངས་སུ་གྱུར་པ་ལས་མི་བསྐྱོད་པ་སྔོན་པོ་མི་བསྐྱོད་པའི་
དབུ་རྒྱན་ཅན། སྙིང་ག་ནས་ལྟེ་བའི་བར་དུ་ཚོར་བའི་ཕུང་
པོའི་ངོ་བོ་སྭ་སེར་པོ་ཡོངས་སུ་གྱུར་པ་ལས་རིན་འབྱུང་སེར་
པོ་མི་བསྐྱོད་པའི་དབུ་རྒྱན་ཅན། ལྟེ་བ་ནས་བརྒྱ་རྩའི་བར་
དུ་འདུ་བྱེད་ཀྱི་ཕུང་པོའི་ངོ་བོ་ཧཱ་ལྗང་གུ་ཡོངས་སུ་གྱུར་པ་
ལས་དོན་གྲུབ་ལྗང་གུ་མི་བསྐྱོད་པའི་དབུ་རྒྱན་ཅན། ལྟེ་
བར་ལུས་ཀྱི་སའི་ཁམས་ཐམས་ཅད་ཀྱི་ངོ་བོ་ལཾ་ཡོངས་སུ་
གྱུར་པ་ལས་སྤྱན་མ་དཀར་པོ་རྣམ་སྣང་གི་དབུ་རྒྱན་ཅན།
སྙིང་གར་ལུས་ཀྱི་ཆུའི་ཁམས་ཐམས་ཅད་ཀྱི་ངོ་བོ་མཱ་ཡོངས་
སུ་གྱུར་པ་ལས་མཱ་མ་ཀཱི་སྔོན་མོ་མི་བསྐྱོད་པའི་དབུ་རྒྱན་
ཅན། མགྲིན་པར་ལུས་ཀྱི་མེའི་ཁམས་ཐམས་ཅད་ཀྱི་ངོ་
བོ་བི་ཡོངས་སུ་གྱུར་པ་ལས་གོས་དཀར་མོ་དམར་མོ་འོད་
དཔག་མེད་ཀྱི་དབུ་རྒྱན་ཅན། སྤྱི་གཙུག་ཏུ་ལུས་ཀྱི་རླུང་
179

བདག་བསྐྱེད་ཕྱོགས་བསྒྲིགས།
གི་ཁམས་ཐམས་ཅད་ཀྱི་ངོ་བོ་ཧཱུྃ་ཡོངས་སུ་གྱུར་པ་ལས་
སྒྲོལ་མ་ལྗང་གུ་དོན་གྲུབ་ཀྱི་དབུ་རྒྱན་ཅན། མིག་གཉིས་
སུ་མིག་དབང་གི་ངོ་བོ་བློ་ཡོངས་སུ་གྱུར་པ་ལས་ས་སྙིང་
དཀར་པོ་རྣམ་སྣང་གི་དབུ་རྒྱན་ཅན། མིག་གི་སྒོར་ལུས་
ཀྱི་གཟུགས་ཀྱི་རང་བཞིན་ཛ༔ ཡོངས་སུ་གྱུར་པ་ལས་
གཟུགས་རྡོ་རྗེ་མ་དཀར་མོ་རྣམ་སྣང་གི་དབུ་རྒྱན་ཅན།
ཡབ་ཡུམ་གཉིས་ཀྱི་ཕྱག་དང་པོ་གཉིས་ཀྱིས་ཕན་ཚུན་དུ་
འཁྱུད་པ། རྣ་བར་རྣ་བའི་དབང་པོའི་ངོ་བོ་ཨོ་ཡོངས་སུ་
གྱུར་པ་ལས་ཕྱག་ན་རྡོ་རྗེ་སེར་པོ་རིན་འབྱུང་གི་དབུ་རྒྱན་
ཅན། རྣ་བའི་སྒོར་ལུས་ཀྱི་སྒྲའི་རང་བཞིན་ཧཾ་ཡོངས་སུ་
གྱུར་པ་ལས་སྒྲ་རྡོ་རྗེ་མ་སེར་མོ་རིན་འབྱུང་གི་དབུ་རྒྱན་
ཅན། ཡབ་ཡུམ་གཉིས་ཀྱི་ཕྱག་དང་པོ་གཉིས་ཀྱིས་ཕན་
སྣར་སྣའི་དབང་པོའི་ངོ་བོ་ཨོ་ཡོངས་
ཚུན་དུ་འཁྱུད་པ། 
སུ་གྱུར་པ་ལས་ནམ་སྙིང་སེར་པོ་རིན་འབྱུང་གི་དབུ་རྒྱན་
ཅན། སྣའི་སྒོར་ལུས་ཀྱི་དྲིའི་རང་བཞིན་ཧཾ་ཡོངས་སུ་གྱུར་
པ་ལས་དྲི་རྡོ་རྗེ་མ་དམར་མོ་འོད་དཔག་མེད་ཀྱི་དབུ་རྒྱན་
180

གསང་འདུས་བདག་བསྐྱེད།
ཅན། ཡབ་ཡུམ་གཉིས་ཀྱི་ཕྱག་དང་པོ་གཉིས་ཀྱིས་ཕན་
ལྕེར་ལྕེའི་དབང་པོའི་ངོ་བོ་ཨོ་ཡོངས་
ཚུན་དུ་འཁྱུད་པ། 
སུ་གྱུར་པ་ལས་འཇིག་རྟེན་དབང་ཕྱུག་དམར་པོ་འོད་དཔག་
མེད་ཀྱི་དབུ་རྒྱན་ཅན། ཁའི་སྒོར་ལུས་ཀྱི་རོའི་རང་བཞིན་
ཧོ༔ཡོངས་སུ་གྱུར་པ་ལས་རོ་རྡོ་རྗེ་མ་ལྗང་གུ་དོན་གྲུབ་ཀྱི་
དབུ་རྒྱན་ཅན། ཡབ་ཡུམ་གཉིས་ཀྱི་ཕྱག་དང་པོ་གཉིས་
ཀྱིས་ཕན་ཚུན་དུ་འཁྱུད་པ། སྙིང་གར་ཡིད་དབང་གི་ངོ་
བོ་ཧཾ་ཡོངས་སུ་གྱུར་པ་ལས་འཇམ་དཔལ་དམར་པོ་འོད་
དཔག་མེད་ཀྱི་དབུ་རྒྱན་ཅན། རྡོ་རྗེར་ལུས་དབང་གི་ངོ་
བོ་ཨོ་ཡོངས་སུ་གྱུར་པ་ལས་སྒྲིབ་སེལ་ལྗང་གུ་དོན་གྲུབ་
ཀྱི་དབུ་རྒྱན་ཅན། རྡོ་རྗེའི་སྒོར་ལུས་ཀྱི་རེག་བྱའི་རང་བཞིན་
ཁཾ་ཡོངས་སུ་གྱུར་པ་ལས། རེག་བྱ་རྡོ་རྗེ་མ་སྔོན་མོ་མི་
བསྐྱོད་པའི་དབུ་རྒྱན་ཅན། ཡབ་ཡུམ་གཉིས་ཀྱི་ཕྱག་དང་
པོ་གཉིས་ཀྱིས་ཕན་ཚུན་དུ་འཁྱུད་པ། ཚིགས་རྣམས་ལ་
ཚིགས་རྣམས་ཀྱི་ངོ་བོ་སཾ་ཡོངས་སུ་གྱུར་པ་ལས་ཀུན་བཟང་
ལྗང་གུ་དོན་གྲུབ་ཀྱི་དབུ་རྒྱན་ཅན། སྤྱི་གཙུག་ཏུ་རྩ་དང་
181

བདག་བསྐྱེད་ཕྱོགས་བསྒྲིགས།
རྒྱུས་པའི་རང་བཞིན་མོ་ཡོངས་སུ་གྱུར་པ་ལས་བྱམས་པ་
དཀར་པོ་རྣམ་སྣང་གི་དབུ་རྒྱན་ཅན། རྣམ་སྣང་ནས་
བྱམས་པའི་བར་གྱི་ལྷ་ཐམས་ཅད་ཀྱང་རིན་པོ་ཆེའི་རྒྱན་
དང་དར་སྣ་ཚོགས་ཀྱི་ན་བཟའ་ཅན་དུ་གྱུར། ལག་པ་
གཡས་ལ་དེའི་ངོ་བོ་ཧཱུྃ་ཡོངས་སུ་གྱུར་པ་ལས་གཤིན་རྗེའི་
གཤེད་ནག་པོ་རྣམ་སྣང་གི་དབུ་རྒྱན་ཅན། ལག་པ་གཡོན་
ལ་དེའི་ངོ་བོ་ཧཱུྃ་ཡོངས་སུ་གྱུར་པ་ལས་ཤེས་རབ་མཐར་བྱེད་
དཀར་པོ་རིན་འབྱུང་གི་དབུ་རྒྱན་ཅན། ཁ་ལ་དེའི་ངོ་བོ་
ཧཱུྃ་ཡོངས་སུ་གྱུར་པ་ལས་རྟ་མགྲིན་དམར་པོ་འོད་དཔག་
མེད་ཀྱི་དབུ་རྒྱན་ཅན། རྡོ་རྗེ་ལ་དེའི་ངོ་བོ་ཧཱུྃ་ཡོངས་སུ་
གྱུར་པ་ལས་བགེགས་མཐར་བྱེད་ནག་པོ་དོན་གྲུབ་ཀྱི་དབུ་
རྒྱན་ཅན། དཔུང་པ་གཡས་པའི་རྩ་བར་དེའི་ངོ་བོ་ཧཱུྃ་ཡོངས་
སུ་གྱུར་པ་ལས་མི་གཡོ་བ་སྔོན་པོ་རྣམ་སྣང་གི་དབུ་རྒྱན་
ཅན། དཔུང་པ་གཡོན་པའི་རྩ་བར་དེའི་ངོ་བོ་ཧཱུྃ་ཡོངས་
སུ་གྱུར་པ་ལས་འདོད་རྒྱལ་སྔོན་པོ་རིན་འབྱུང་གི་དབུ་རྒྱན་
ཅན། པུས་མོ་གཡས་ལ་དེའི་ངོ་བོ་ཧཱུྃ་ཡོངས་སུ་གྱུར་པ་
182

གསང་འདུས་བདག་བསྐྱེད།
ལས་དབྱུག་སྔོན་ཅན་སྔོན་པོ་འོད་དཔག་མེད་ཀྱི་དབུ་རྒྱན་
ཅན། པུས་མོ་གཡོན་ལ་དེའི་ངོ་བོ་ཧཱུྃ་ཡོངས་སུ་གྱུར་པ་
ལས་སྟོབས་པོ་ཆེ་སྔོན་པོ་དོན་གྲུབ་ཀྱི་དབུ་རྒྱན་ཅན། སྤྱི་
གཙུག་ཏུ་དེའི་ངོ་བོ་ཧཱུྃ་ཡོངས་སུ་གྱུར་པ་ལས་གཙུག་ཏོར་
འཁོར་ལོས་བསྒྱུར་བ་སྔོན་པོ་མི་བསྐྱོད་པའི་དབུ་རྒྱན་ཅན།
རྐང་མཐིལ་གཉིས་སུ་དེའི་ངོ་བོ་ཧཱུྃ་ཡོངས་སུ་གྱུར་པ་ལས་
གནོད་མཛེས་རྒྱལ་པོ་སྔོན་པོ་མི་བསྐྱོད་པའི་དབུ་རྒྱན་ཅན།
ཁྲོ་བོ་བཅུ་པོ་ཐམས་ཅད་ཀྱང་དབུ་སྐྲ་དམར་སེར་གྱེན་དུ་
བརྗེས་པ་ལ་སོགས་པ་ཁྲོ་བོའི་ཉམས་ཐམས་ཅད་ཡོངས་
སུ་རྫོགས་པར་གྱུར། །
རང་གི་སྤྱི་བོར་ཨོཾ་ལས་བྱུང་བའི་ཟླ་བའི་དཀྱིལ་འཁོར་
ཡོངས་སུ་རྫོགས་པའི་ལྟེ་བར་ཨོཾ་དཀར་པོ་འོད་ཟེར་ཁ་དོག་
ལྔ་འཕྲོ་བ་ལས་སྤྱན་མའི་ཚོགས་ནམ་མཁའ་གང་བ་སྤྲོས་
པས་སྐད་ཅིག་གིས་སྐུ་རྡོ་རྗེ་རྣམ་སྣང་གི་ལྷའི་ཚོགས་ནམ་
མཁའ་གང་བ་སྤྱན་དྲངས་པའི་དབུས་ན་བཞུགས་པའི་གཙོ་
བོ་རྣམ་པར་སྣང་མཛད་སྤྱན་མ་དང་སྦྱོར་བའི་མདུན་ན་
183

བདག་བསྐྱེད་ཕྱོགས་བསྒྲིགས།
རང་ཉིད་གནས་པར་གྱུར། དཔལ་ལྡན་སངས་རྒྱས་སྐུ་
འཆང་བ། །རྡོ་རྗེ་མི་ཕྱེད་གསུམ་བསྒོམས་པས། །དེང་
བདག་བྱིན་གྱིས་བརླབས་ནས་སུ། །རྡོ་རྗེ་སྐུར་ནི་མཛད་
དུ་གསོལ། །ཕྱོགས་བཅུར་བཞུགས་པའི་སངས་རྒྱས་རྣམས།།
རྡོ་རྗེ་མི་ཕྱེད་གསུམ་བསྒོམས་པས། །དེང་བདག་བྱིན་གྱིས་
བརླབས་ནས་སུ། །རྡོ་རྗེའི་སྐུར་ནི་མཛད་དུ་གསོལ། །ཞེས་
རྣམ་སྣང་གཙོ་འཁོར་ལ་གསོལ་བ་བཏབ། སྤྲོས་པའི་སྤྱན་
མ་དང་སྤྱན་དྲངས་པའི་རྣམ་སྣང་གི་ལྷའི་ཚོགས་གཉིས་པོ་
ཐམས་ཅད་ཕན་ཚུན་རྗེས་སུ་ཆགས་པ་སྔོན་དུ་འགྲོ་བས་
སྙོམས་པར་ཞུགས། མཆོག་ཏུ་དགའ་བའི་བདེ་བ་མྱོང་།
འོད་ཟེར་དཀར་པོའི་ངོ་བོར་ཞུ་བ་ཡེ་ཤེས་སེམས་དཔའི་
ཚུལ་གྱིས་བདག་ཉིད་ཀྱི་རྣམ་པར་སྣང་མཛད་ཀྱི་སྒོ་ནས་
ཞུགས་ཏེ་ཡེ་ཤེས་ཀྱི་ས་ཐོབ་པས་ལུས་ཐམས་ཅད་བཀང་
སྟེ་ཚིམ་ནས་སྐུའི་དབང་ཕྱུག་ཐོབ་པར་གྱུར། སངས་རྒྱས་
ཀུན་གྱི་སྐུ་གང་ཡིན། །ཕུང་པོ་ལྔ་ཡིས་རབ་བཀང་བས།།
སངས་རྒྱས་སྐུ་ཡི་ངོ་བོ་ཡིས། །བདག་ཀྱང་དེ་དང་འདྲ་
184

གསང་འདུས་བདག་བསྐྱེད།
བར་ཤོག །ཨོཾ་སརྦ་ཏ་ཐཱ་ག་ཏ་ཀཱ་ཡ་བཛྲ་སྭ་བྷཱ་ཝ་ཨཱཏྨ་
རང་གི་ལྕེའི་དབུས་སུ་ཨཱ༔ལས་བྱུང་བའི་པདྨ་དམར་
ཀོཉཧཾ། 
པོ་འདབ་མ་བརྒྱད་པའི་ལྟེ་བར་ཨཱདམར་པོ་འོད་ཟེར་ཁ་
དོག་ལྔ་འཕྲོ་བ་ལས་གོས་དཀར་མོའི་ཚོགས་ནམ་མཁའ་
གང་བ་སྤྲོས་པས་སྐད་ཅིག་གིས་གསུང་རྡོ་རྗེ་འོད་དཔག་
མེད་ཀྱི་ལྷའི་ཚོགས་ནམ་མཁའ་གང་བ་སྤྱན་དྲངས་པའི་
དབུས་ན་བཞུགས་པའི་གཙོ་བོ་འོད་དཔག་མེད་གོས་དཀར་
། ཆོས་
མོ་དང་སྦྱོར་བའི་མདུན་ན་རང་ཉིད་གནས་པར་གྱུར
ཀྱི་གསུང་ལམ་དཔལ་ལྡན་པ། །རྡོ་རྗེ་མི་ཕྱེད་གསུམ་
བསྒོམས་པས། །དེང་བདག་བྱིན་གྱིས་བརླབས་ནས་སུ།།
རྡོ་རྗེ་གསུང་དུ་མཛད་དུ་གསོལ། །ཕྱོགས་བཅུར་བཞུགས་
པའི་སངས་རྒྱས་རྣམས། །རྡོ་རྗེ་མི་ཕྱེད་གསུམ་བསྒོམས་
པས། །དེང་བདག་བྱིན་གྱིས་བརླབས་ནས་སུ། །རྡོ་རྗེ་
གསུང་དུ་མཛད་དུ་གསོལ། །ཞེས་འོད་དཔག་མེད་གཙོ་
འཁོར་ལ་གསོལ་བ་བཏབ་པས་སྤྲོས་པའི་གོས་དཀར་མོ་
དང་སྤྱན་དྲངས་པའི་འོད་དཔག་མེད་ཀྱི་ལྷའི་ཚོགས་གཉིས་
185

བདག་བསྐྱེད་ཕྱོགས་བསྒྲིགས།
པོ་ཐམས་ཅད་ཕན་ཚུན་རྗེས་སུ་ཆགས་པ་སྔོན་དུ་འགྲོ་བས་
སྙོམས་པར་ཞུགས། མཆོག་ཏུ་དགའ་བའི་བདེ་བ་མྱོང་།
འོད་ཟེར་དམར་པོའི་ངོ་བོར་ཞུ་བ་ཡེ་ཤེས་སེམས་དཔའི་
ཚུལ་གྱིས་བདག་ཉིད་ཀྱི་ལྕེ་ལ་ཞུགས་ཏེ་ཡེ་ཤེས་ཀྱི་ས་ཐོབ་
པས་ལུས་ཐམས་ཅད་བཀང་སྟེ་ཚིམ་ནས་གསུང་གི་དབང་
ཕྱུག་ཐོབ་པར་གྱུར། རྡོ་རྗེ་ཆོས་ཀྱི་གསུང་ཡང་ཡིན། །ངེས་
པའི་ཚིག་ནི་ཕུན་སུམ་ཚོགས། །བདག་གི་ཚིག་ཀྱང་དེ་
འདྲ་ཞིང་། །ཆོས་འཛིན་པ་དང་འདྲ་བར་ཤོག། ཨོཾ་སརྦ་
ཏ་ཐཱ་ག་ཏ་ཝ་ཀཱ་བཛྲ་སྭ་བྷཱ་ཝ་ཨཱཏྨ་ཀོཉཧཾ། རང་གི་སྙིང་
གའི་དབུས་སུ་ཧཱུཾ་ལས་བྱུང་བའི་ཉི་མའི་དཀྱིལ་འཁོར་གྱི་
ལྟེ་བར་ཧཱུཾ་སྔོན་པོ་འོད་ཟེར་ཁ་དོག་ལྔ་འཕྲོ་བ་ལས་མཱ་མ་
ཀཱིའི་ཚོགས་ནམ་མཁའ་གང་བ་སྤྲོས་པས་སྐད་ཅིག་གིས་
ཐུགས་རྡོ་རྗེ་མི་བསྐྱོད་པའི་ལྷ་ཚོགས་ནམ་མཁའ་གང་བ་
སྤྱན་དྲངས་པའི་དབུས་ན་བཞུགས་པའི་གཙོ་བོ་མི་བསྐྱོད་
པ་མཱ་མ་ཀཱི་དང་སྦྱོར་བའི་མདུན་ན་རང་ཉིད་གནས་པར་
གྱུར། དཔལ་ལྡན་རྡོ་རྗེ་ཐུགས་འཆང་བ། །རྡོ་རྗེ་མི་ཕྱེད་
186

གསང་འདུས་བདག་བསྐྱེད།
གསུམ་བསྒོམས་པས། །དེང་བདག་བྱིན་གྱིས་བརླབས་
ནས་སུ། །རྡོ་རྗེ་ཐུགས་སུ་མཛད་དུ་གསོལ། །ཕྱོགས་བཅུར་
བཞུགས་པའི་སངས་རྒྱས་རྣམས། །རྡོ་རྗེ་མི་ཕྱེད་གསུམ་
བསྒོམས་པས། །དེང་བདག་བྱིན་གྱིས་བརླབས་ནས་སུ།།
རྡོ་རྗེ་ཐུགས་སུ་མཛད་དུ་གསོལ། །ཞེས་མི་བསྐྱོད་པ་གཙོ་
འཁོར་ལ་གསོལ་བ་བཏབ་པས་སྤྲོས་པའི་མཱ་མ་ཀཱི་དང་སྤྱན་
དྲངས་པའི་མི་བསྐྱོད་པའི་ལྷའི་ཚོགས་གཉིས་པོ་ཐམས་ཅད་
ཕན་ཚུན་རྗེས་སུ་ཆགས་པ་སྔོན་དུ་འགྲོ་བས་སྙོམས་པར་
། འོད་ཟེར་
མཆོག་ཏུ་དགའ་བའི་བདེ་བ་མྱོང་
ཞུགས། 
ནག་པོའི་ངོ་བོར་ཞུ་བ་ཡེ་ཤེས་སེམས་དཔའི་ཚུལ་གྱིས་
བདག་ཉིད་ཀྱི་སྙིང་གར་ཞུགས་ཏེ་ཡེ་ཤེས་ཀྱི་ས་ཐོབ་པས་
ལུས་ཐམས་ཅད་བཀང་སྟེ་ཚིམ་ནས་ཐུགས་ཀྱི་དབང་ཕྱུག་
ཀུན་ཏུ་བཟང་པོའི་ཐུགས་གང་ཡིན།།
ཐོབ་པར་གྱུར། 
གསང་བའི་དབང་པོ་བློ་ལྡན་པ། །བདག་ཀྱང་དེ་དང་འདྲར་
འགྱུར་ཞིང༌། །རྡོ་རྗེ་འཛིན་དང་མཚུངས་གྱུར་ཤོག །ཨོ་
། རང་ཉིད་
སརྦ་ཏ་ཐཱ་ག་ཏ་ཙིཏྟ་བཛྲ་སྭབྷཱ་ཝ་ཨཱཏྨ་ཀོཉཧཾ
187

བདག་བསྐྱེད་ཕྱོགས་བསྒྲིགས།
དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་
རྡོ་རྗེ་གསུམ་དབྱེར་མི་ཕྱེད་པའི་རྡོ་རྗེ་འཆང་ཆེན་པོར་གྱུར།
ཨོཾ་སརྦ་ཏ་ཐཱ་ག་ཏ་ཀཱ་ཡ་ཝཱ་ཀ་ཙིཏྟ་བཛྲ་སྭ་བྷཱ་ཝ་ཨཱཏྨ་ཀོཉཧཾ།
རང་ཉིད་དམ་ཚིག་སེམས་དཔའ་རྡོ་རྗེ་འཆང་སྔོན་པོར་
གསལ་བའི་ཐུགས་ཀར་སྣ་ཚོགས་པདྨ་དང་ཟླ་བའི་གདན་
ལ་ཡེ་ཤེས་སེམས་དཔའ་སྐུ་མདོག་དམར་པོ་ཞལ་གཅིག་
ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་རང་སྣང་གི་
ཤེས་རབ་མ་ལ་འཁྱུད་པ། ཁ་སྦྱོར་གྱི་སྦྱོར་བས་ལུས་རྒྱས་
པར་བྱེད་པ། དེའི་ཐུགས་ཀར་ཟླ་བའི་གདན་ལ་རྡོ་རྗེ་སྔོན་
པོ་རྩེ་ལྔ་པའི་ལྟེ་བའི་ནང་དུ་ཏིང་ངེ་འཛིན་སེམས་དཔའ་ཧཾ་
ཡིག་སྔོན་པོ་རྟག་ཏུ་འཆར་བ་མར་མེ་ཆེན་པོ་ལྟ་བུ་མི་ཤེས་
པའི་མུན་པ་འཇོམས་པའི་དོན་དུ་སྣང་བའི་ཕུང་པོ་ཆེན་པོ་
ལྟ་བུར་གྱུར། དམ་ཚིག་སེམས་དཔའི་རལ་པའི་ཅོད་པན་
ལ་རྡོ་རྗེ་འཆང་ཆེན་པོ་སྐུ་མདོག་དཀར་པོ་ཞལ་གཅིག་ཕྱག་
གཉིས་ཀྱིས་རྡོ་རྗེ་དང་དྲིལ་བུ་འཛིན་པ། རྡོ་རྗེ་དབྱིངས་
ཀྱི་དབང་ཕྱུག་མ་དང་ལྷན་ཅིག་ཁ་སྦྱོར་གྱི་སྦྱོར་བས་བྱང་
188

གསང་འདུས་བདག་བསྐྱེད།
ཆུབ་ཀྱི་སེམས་ཀྱི་བདུད་རྩི་འཛག་པའི་རྒྱུན་གྱིས་ལུས་
ཐམས་ཅད་ཚིམ་པར་བྱེད་པར་གྱུར།
རང་གི་སྙིང་ག་ནས་རང་རིགས་ཀྱི་རིག་མ་བྱུང་། ཨོ་
ཤཱནྱཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉཧཾ། རིག་མ་སྟོང་པ་ཉིད་
དུ་གྱུར། སྟོང་པའི་ངང་ལས་ཁཾ་ལས་རྡོ་རྗེ་ཁཾ་གིས་མཚན་
པ། དེ་ཡོངས་སུ་གྱུར་པ་ལས་རེག་བྱ་རྡོ་རྗེ་མ་སྔོན་མོ་མི་
བསྐྱོད་པའི་དབུ་རྒྱན་ཅན་སྔོ་དཀར་དམར་བའི་ཞལ་གསུམ་
ཕྱག་དྲུག་གི་གཡས་རྡོ་རྗེ་འཁོར་ལོ་པདྨ། གཡོན་དྲིལ་བུ་
རིན་ཆེན་རལ་གྲི་འཛིན་པ། དབུ་སྐྲ་རལ་པ་ཕྱེད་བཅིངས་
སུ་བྱས་པ། ཟུར་གྱིས་བལྟ་བ་ལ་སོགས་པའི་རྣམ་འགྱུར་
གྱིས་མཛེས་པ། ལང་ཚོ་དར་ལ་བབ་ཅིང་འདོད་ཡོན་ལྔའི་
དགའ་བས་རོལ་བ། དེའི་སྤྱི་བོར་ཨོཾ་ལས་རྣམ་པར་སྣང་
མཛད། མགྲིན་པར་ཨཱཿལས་འོད་དཔག་མེད། སྙིང་
གར་ཧཱུྃ་ལས་མི་བསྐྱོད་པ། ལྟེ་བར་ཧཱུཾ་ལས་རིན་འབྱུང་།
བརླའི་རྩ་བར་ཧཱ་ལས་དོན་གྲུབ། ལྟེ་བར་ལཾ་ལས་སྤྱན་མ།
སྙིང་གར་ཨོཾ་ལས་མཱ་མ་ཀཱི། མགྲིན་པར་པཾ་ལས་གོས་དཀར་
189

བདག་བསྐྱེད་ཕྱོགས་བསྒྲིགས།
མོ། ། སྤྱི་གཙུག་ཏུ་ཏཾ་ལས་སྒྲོལ་མ། མིག་ཏུ་ཛལས་
གཟུགས་རྡོ་རྗེ་མ་ལ་ས་སྙིང་གིས་འཁྱུད་པ། རྣ་བར་ཧཱུྃ་
ལས་སྒྲ་རྡོ་རྗེ་མ་ལ་ཕྱག་རྡོར་གྱིས་འཁྱུད་པ། སྣར་ཐཾ་ལས་
དྲི་རྡོ་རྗེ་མ་ལ་ནམ་སྙིང་གིས་འཁྱུད་པ། ལྕེར་ཧོལས་རོ་
རྡོ་རྗེ་མ་ལ་འཇིག་རྟེན་དབང་ཕྱུག་གིས་འཁྱུད་པ། བྷ་གར་
ཁཾ་ལས་རེག་བྱ་རྡོ་རྗེ་མ་ལ་སྒྲིབ་སེལ་གྱིས་འཁྱུད་པ། ལག་
པ་གཡས་ལ་ཧཱུྃ་ལས་རོ་ལངས་མ། ལག་པ་གཡོན་ལ་ཧཱུྃ་
ལས་གཞན་གྱིས་མི་ཐུབ་མ། ཁ་ལ་ཧཱུྃ་ལས་ཁྲོ་གཉེར་ཅན་
མ། བྷ་གར་ཧཱུྃ་ལས་རལ་གཅིག་མ། དཔུང་པ་གཡས་
པའི་རྩ་བར་ཧཱུྃ་ལས་དེ་བཞིན་གཤེགས་པའི་ཡུམ་རྡོ་རྗེ་མ།
དཔུང་པ་གཡོན་པའི་རྩ་བར་ཧཱུྃ་ལས་སྣ་ཚོགས་རིན་ཆེན་
མ། པུས་མོ་གཡས་ལ་ཧཱུྃ་ལས་སྣ་ཚོགས་པདྨ། པུས་མོ་
གཡོན་ལ་ཧཱུྃ་ལས་སྣ་ཚོགས་ལས་མ། སྤྱི་གཙུག་ཏུ་ཧཱུྃ་ལས་
ནམ་མཁའི་རྡོ་རྗེ་མ། རྐང་མཐིལ་གཉིས་སུ་ཧཱུཾ་ལས་ས་
འཛིན་ལྷ་མོ་རྣམས་སུ་གྱུར། རང་གི་གསང་གནས་མི་
དམིགས་པའི་ངང་ལས་ཧཱུྃ་ལས་བྱུང་བའི་རྡོ་རྗེ་སྔོན་པོ་རྩེ་
190

གསང་འདུས་བདག་བསྐྱེད།
ལྔ་པ་རྭ་དབུས་མའི་ནོར་བུ་ལ་ཧཱུྃ་ཡིག་གིས་མཚན་ཞིང་བུ་
ག་ཡི་གེ་ཕཊ་སེར་པོས་བཀག་པ། ཡུམ་གྱི་གསང་གནས་
མི་དམིགས་པའི་ངང་ལས་ཨཱ༔ལས་བྱུང་བའི་པདྨ་དམར་
པོ་འདབ་མ་བརྒྱད་པ་བུ་ག་ཡི་གེ་ཕཊ་སེར་པོས་བཀག་པ།
རྡོ་རྗེ་དང་པདྨའི་ནང་འོད་ཟེར་རྣམ་པ་ལྔས་གང་བར་གྱུར།
རང་ཉིད་རིན་འབྱུང་དུ་གྱུར། ཨོཾ་སརྦ་ཏ་ཐཱ་ག་ཏ་ཨ་ནུ་
རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉཧཾ། རང་ཉིད་རྡོ་རྗེ་འཆང་
དུ་གྱུར། ཧཱུྃ། སྙོམས་པས་འཇུག་པའི་ལས་ལ་གནས་
པར་བྱས་པས་མཆོག་ཏུ་དགའ་བའི་བདེ་བ་ཐོབ། རང་
ཉིད་དོན་གྲུབ་ཏུ་གྱུར། ཕཊ། ཨོཾ་སརྦ་ཏ་ཐཱ་ག་ཏ་པཱུ་ཛ་
བཛྲ་སྭ་བྷཱ་ཝ་ཨཱཏྨ་ཀོཉཧཾ། མཚམས་འདིར་རགས་ཕྲའི་རྣལ་འབྱོར་
བསྒོམ། སྤྲོ་ན། ལྷ་རང་རང་གི་ཐུགས་ཀའི་ས་བོན་ལས་དཀྱིལ་
འཁོར་པའི་ལྷའི་ཚོགས་སྤྲོས། འགྲོ་བའི་དོན་བྱས་ནས་
སྔགས་དང་ལྷན་ཅིག་ཏུ་འཇུག་པའི་རླུང་གིས་སྙིང་གའི་ས་
བོན་ལ་འཇུག་པའི་སྤྲོ་བ་དང་བསྡུ་བའི་མཛད་པ་ཅན་དུ་
གྱུར། ཨོཾ་ཨཱཿཧཱུྃ། ཨོཾ་ཨཱཿབཛྲ་པྲིཀ་ཧཱུཾ་ཧཱུཾ། ཨོཾ་ཨཱཿསྤརྐ་
191

བདག་བསྐྱེད་ཕྱོགས་བསྒྲིགས།
བཛྲ་ཁཾ་ཧཱུཾ། ཨོཾ་ཨཱཛི་ན་ཛིཀ་ཨོཾ་ཧཾ། ཨོཾ་ཨཱཿརཏྣ་དྷཱིཀ་སྭཱ་
ཧཱུྃ། ཨོཾ་ཨཱཨཱ་རོ་ལིཀ་ཨཱཿཧཱུྃ། ཨོཾ་ཨཱཿཔྲཛྙཱ་དྷཱིཀ་ཧ་ཧཱུཾ། ཨོཾ་
ཨཱམོ་ཧ་ར་ཏི་ལཾ་ཧཱུཾ། ཨོཾ་ཨཱདཱི་ཥ་ར་ཏི་མཾ་ཧཱུཾ། ཨོཾ་ཨཱརཱ་
ག་ར་ཏི་པཾ་ཧཱུཾ། ཨོཾ་ཨཱ༔བཛྲ་ར་ཏི་ཧཱུཾ་ཧཱུཾ། ཨོཾ་ཨཱཿརཱུ་པ་བཛྲ
་ཛཧཱུྃ། ཨོཾ་ཨཱཿཤཔྟ་བཛྲ་ཧཱུཾ་ཧཱུཾ། ཨོཾ་ཨཱགནྡྷེ་བཛྲ་ཁཾ་ཧཱུཾ།
ཨོཾ་ཨཱཿར་ས་བཛྲ་ཧོ་ཧཱུཾ། ཨོཾ་ཨཱམི་ཏྲི་མོ་ཧཱུཾ། ཨོཾ་ཨཱཀྐི་
ཏི་གནྡྷ་བློ་ཧཱུཾ། ཨོཾ་ཨཱཿབཛྲ་པ་ཎི་ཨོ་ཧཱུཾ། ཨོཾ་ཨཱཁཾ་གནྡྷ་
ཨོ་ཧཱུཾ། ༀ་ཨཱ་ལོ་ཀེ་ཤྭར་ཨོཾ་ཧཱུཾ། ཨོཾ་ཨཱམཉྩ་ཤྲཱི་ཧཱུཾ་ཧཱུཾ།
ཨོཾ་ཨཱསརྦ་ཎི་ཝ་ར་ཎ་བི་ཀིཾ་བི་ནི་ཨོ་ཧཱུཾ། ཨོཾ་ཨཱསམནྟ་
བྷ་དྲ་སཾ་ཧཱུཾ། ཨོཾ་ཨཱཡམཱནྟ་ཀྲྀཏ་ཧཱུྃ་ཧཱུྃ། ཨོཾ་ཨཱཿཔྲ་ཛྷཱནྟ་ཀྲྀཏ་
ཧཱུཾ་ཧཱུཾ། ཨོཾ་ཨཱཿཔདྷཱནྟ་ཀྲྀཏ་ཧཱུྃ་ཧཱུྃ། ཨོཾ་ཨཱབིགྷཱནྟ་ཀྲྀ་ཏ་ཧཱུྃ་
ཧཱུཾ། ཨོཾ་ཨཱཨཱ་ཙ་ལ་ཧཱུྃ་ཧཱུྃ། ཨོཾ་ཨཱཿཌཀྐི་རཱ་ཛཱ་ཧཱུཾ་ཧཱུཾ། ཨོཾ་
ཨཱཙནི་ལ་དཎྜ་ཧཱུཾ་ཧཱུཾ། ཨོཾ་ཨཱཋམཧཱ་བ་ལ་ཧཱུཾ་ཧཱུཾ། ཨོཾ་ཨཱཨུཎྜི་
ཥ་ཙ་ཀྲ་ཝནྟི་ཧཱུྃ་ཧཱུྃ། ཨོཾ་ཨཱསུམ་བྷ་རཱ་ཛཱ་ཧཱུཾ་ཧཱུཾ། ཡིག་བརྒྱས་
ལྷག་ཆད་ཁ་བསྐང་། མི་བསྐྱོད་རྡོ་རྗེ་ཡེ་ཤེས་ཆེ། །རྡོ་རྗེ་དབྱིངས་
ནི་མཁས་པ་ཆེ། །རྡོ་རྗེ་གསུམ་མཆོག་དཀྱིལ་འཁོར་གསུམ།
192

གསང་འདུས་བདག་བསྐྱེད།
གསང་བའི་དབྱངས་ལ་ཕྱག་འཚལ་ལོ། །ཞེས་པས་བསྟོད།
རྒྱས་པར་འདོན་ན། བསྟོད་པ་ཡོངས་རྫོགས་བྱས་ནས་མཆོད་པ་དང་ནང་
མཆོད་དཀྱུས་ལྟར་བྱིན་གྱིས་བརླབས། མདོར་བསྡུས་ན། མཆོད་རྫས་དང་
ནང་མཆོད་བསངས་སྦྱངས།
སྟོང་པའི་ངང་ལས་ཨཱཿལས་བྱུང་བའི་ཐོད་པ་ཡངས་
ཤིང་རྒྱ་ཆེ་བ་རྣམས་ཀྱི་ནང་དུ་རང་རང་གི་མིང་ཡིག་དང་
བྷཾ་ཨཾ་ཛི་ཁཾ་ཧཱུྃ་རྣམས་ལས་བྱུང་བའི་མཆོད་རྫས་
པོ་དང་། 
དང༌། ནང་མཆོད་རྣམས་ཟག་པ་མེད་པའི་ཡེ་ཤེས་ཀྱི་
བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཧཾ། ལན་གསུམ་
གྱིས་བྱིན་གྱིས་བརླབས། ཨོཾ་སརྦ་ཏ་ཐཱ་ག་ཏ་ཨགྷཾ་ནས་སྤཀའི་བར་
གྱིས་མཆོད། ནང་མཆོད་ཀྱང་རྒྱས་པ་གཞུང་བཞིན་དང་། བསྡུ་ན། མཆོད་
དོ། །ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་
ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་
ཐམས་ཅད་གཅིག་ཏུ་བསྡུས་པའི་ངོ་བོ་ཆོས་ཀྱི་ཕུང་པོ་སྟོང་
ཕྲག་བརྒྱད་ཅུ་རྩ་བཞིའི་འབྱུང་གནས་འཕགས་པའི་དགེ་
འདུན་ཐམས་ཅད་ཀྱི་མངའ་བདག་དྲིན་ཅན་རྩ་བའི་བླ་མ་
193

བདག་བསྐྱེད་ཕྱོགས་བསྒྲིགས།
དཔལ་ལྡན་འདུས་པའི་དབང་རྒྱུད་བཤད་རྒྱུད་མན་ངག་
གི་བརྒྱུད་པའི་བླ་མ་དམ་པ་རྣམས་ཀྱི་ཞལ་དུ་ཨོཾ་ཨཱ་ཧཱུྃ།
བཀའ་དྲིན་གསུམ་ལྡན་རྩ་བའི་བླ་མ་རིན་པོ་ཆེའི་ཞལ་དུ་
ཨོཾ་ཨཱཿཧཾ། ཤྲཱི་གུ་ཧྱ་ས་མ་ཛ་མཎྜལ་ཙཀྲ་སརྦ་བུདྡྷ་བོ་དྷི་ས་
ཏཱ་ཌཀྐི་ནཱི་དྷརྨ་པཱ་ལ་ས་པ་རི་ཝཱ་ར་ཨོཾ་ཨཱཿཧཱུྃ། ཞེས་ནང་མཆོད་
ཕུལ། ཡབ་ཡུམ་སྙོམས་པར་ཞུགས་པས་ལྷན་སྐྱེས་ཀྱི་དགའ་
བ་སྐྱེས། བདེ་བ་ཆེན་པོ་དང་དེ་ཁོ་ན་ཉིད་དབྱེར་མི་ཕྱེད་
པའི་ཏིང་ངེ་འཛིན་ལ་སྙོམས་པར་ཞུགས་པས་གསང་བ་དང་
དེ་ཁོ་ན་ཉིད་ཀྱི་མཆོད་པས་མཉེས་པར་གྱུར། རང་ཡབ་
ཡུམ་སྙོམས་པར་ཞུགས་པའི་སྦྱོར་མཚམས་ནས་བྱང་ཆུབ་
ཀྱི་སེམས་ཀྱི་འོད་ཟེར་འཕྲོས་པས་སེམས་ཅན་ཐམས་ཅད་
ལ་དབང་བསྐུར། སྒྲིབ་པ་སྦྱངས་ནས་ཧཱུྃ་ཡིག་ཏུ་གྱུར། དེས་
ནམ་མཁའི་ཁམས་གང་བ་ཡོངས་སུ་གྱུར་པ་ལས། རྡོ་རྗེ་
འཆང་དུ་གྱུར་པ་རྣམས། རང་གི་འོད་ཟེར་གྱིས་དྲངས་
ནས་རང་ལ་ཐིམ་པར་གྱུར། ཨོཾ་ཡོ་ག་ཤུདྡྷསརྦ་དྷརྨཱཡོ་
ག་ཤུདྡྷོཉཧཾ། ཐུན་གཤམ་དུ་གཏོར་མ་འབུལ་བའི་ཆོ་ག་ནི། གཏོར་མ་
194

གསང་འདུས་བདག་བསྐྱེད། །
གཉིས་ནང་མཆོད་ལྟར་བྱིན་གྱིས་བརླབས་ལ། །
རང་གི་ཐུགས་ཀའི་ཧཱུཾ་སྔོན་པོའི་འོད་ཟེར་ལྕགས་ཀྱུའི་
རྣམ་པ་ཅན་གྱིས་ཁྲོ་བོ་བཅུ་དང་བཅས་པའི་སྲུང་བའི་འཁོར་
ལོ་རྩིབས་བཅུ་པའི་ལྟེ་བའི་ནང་དུ་འདུས་པའི་རྟེན་དང་
བརྟེན་པའི་དཀྱིལ་འཁོར་སྤྱན་དྲངས་པའི་ཕྱི་རོལ་ཏུ་ཕྱོགས་
སྐྱོང་བཅོ་ལྔ་འཁོར་དང་བཅས་པ་དང་། ཀླུ་རྣམས་དང་།
སེམས་ཅན་ཐམས་ཅད་བཀུག་པར་གྱུར། པར་བསམས་ལ།
དབང་པོ་ལ་སོགས་པའི་འཇིག་རྟེན་པ་ཐམས་ཅད་སྐད་ཅིག་
གིས་འོད་གསལ་དུ་བཅུག་པ་ལས་འདུས་པའི་ལྷ་ཤེས་རབ་
མ་དང་བཅས་པའི་སྐུར་བཞེངས་པའི་མགྲོན་རྣམས་ཀྱི་
ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་འོད་
ཀྱི་སྦུ་གུ་ཅན་རྣམས་སུ་གྱུར། ཨོཾ་ཨཱ༔ཧཱིཔྲ་ཝཱ་ར་སད་ཀཱ་
རཾ ཨགྷཾ་པྲ་ཏི་ཙྪ་ཧཱུྃ་སྭཱ་ཧཱ། ཨོཾ་ཨཱཿཧཱིཔྲ་ཝཱ་ར་སད་ཀཱ་རཾ་
པཱཏྱཾ་པྲ་ཏི་ཙྪ་ཧཱུྃ་སྭཱ་ཧཱ། ཨོཾ་ཨཱ༔ཧཱིཔྲ་ཝཱ་ར་སད་ཀཱ་རཾ་ཨཱཉྩ་
མ་ཎཾ་པྲ་ཏི་ཙྪ་ཧཱུྃ་སྭཱ་ཧཱ། ཨོཾ་ཨཱཿཧཱིཔྲ་ཝཱ་ར་སད་ཀཱ་རཾ་པྲཀཱ་
ཎཾ་པྲ་ཏི་ཙྪ་ཧཱུྃ་སྭཱ་ཧཱ། ཐུན་མོང་དུ་ཆུ་བཞི་འབུལ། ཨོཾ་ཨཱཿབཛྲ་
195

བདག་བསྐྱེད་ཕྱོགས་བསྒྲིགས།
ཛཱིཀ་ཧཱུྃ། སྤྱན་བཛྲ་ཁཾ། ཛི་ན་ཛིཀ་ཨོ། རནྣ་དྷཱིཀ་སཱ། ཨཱ་
རོ་ལིཀ་ཨཱ། པྲཛྙཱ་དྷཱིཀ་ཧ། མོ་ཧ་ར་ཏི་ལཾ། དྭེ་ཥ་ར་ཏི་
མཾ། རཱ་ག་ར་ཏི་པཾ། བཛྲ་ར་ཏི་། རཱུ་པ་བཛྲ་ཛ། ཤཔྟ་
བཛྲ་ཧཱུཾ། གནྡྷེ་བཛྲ་ཁཾ་ཧཱུཾ། ར་ས་བཛྲ་ཧོ། མི་ཏྲི་མོ། ཀླུ་
ཏི་གཌྷ་བློ། བཛྲ་པ་ཎི་ཨོ། ཁཾ་གནྡྷ་ཨོཾ། ལོ་ཀེ་ཤྭར་ཨོཾ།
མཉྩ་ཤྲཱི་ཧཱུཾ། སརྦ་ཎི་ཝ་ར་ཎ་བི་ཨོྃ་བི་ནི་ཨོ། སམནྟ་བྷ་
དྲ་སཾ། ཡམནྟ་ཀྲྀཏ་ཧཱུཾ། པྲ་ཛྷཱནྟ་ཀྲྀཏ་ཧཱུྃ། པདྨནྟ་ཀྲྀཏ་ཧཱུཾ།
བིགྷཱནྟ་ཀྲྀ་ཏ་ཧཱུཾ། ཨཱ་ཙ་ལ་ཧཱུཾ། ཊཀྐི་རཱ་ཛཱ་ཧཱུཾ། ནི་ལ་དཎྜ་
ཧཱུྃ། མཧཱ་བཱ་ལ་ཧཱུཾ། ཨུཏྟཱི་ཥ་ཙ་ཀྲ་ཝརྟི་ཧཱུྃ། སུམ་བྷ་རཱ་ཛཱ་
ཧཱུྃ། སུམ་བྷ་རཱ་ཛཱ་ཧཱུཾ། སརྦ་དུཥན་ས་མ་ཡ་མུ་ཏྲ་པྲབྷཉྫག
མ་མ་ཤཱནྟཾ་རཀྵ་ཙ་ཀུ་རུ་སྭཱ་ཧཱ། ཞེས་འདུས་པའི་ལྷ་སོ་གཉིས་ལ་
གཏོར་མ་འབུལ། དེ་ནས། ཨོཾ་ཨཱདུས་གསུམ་སྐྱེས་པ་ཀུན་དང་
ཕྱོགས་བཅུ་ཡི། །འཇིག་རྟེན་ཁམས་རྣམས་ནམ་མཁའི་
མཐའ་ཀླས་པ། །རྒྱ་མཚོ་སྤྲིན་གྱི་བཀོད་པ་རབ་འབྱམས་
ཀྱི། །ཤིན་ཏུ་ཕྲ་བའི་རྡུལ་སྐྱེས་དཀྱིལ་འཁོར་ནི། །ཕན་
ཚུན་གཅིག་གི་ནང་དུ་གཅིག་སོན་པ། ། སྙོམས་པར་འཇུག་
196

གསང་འདུས་བདག་བསྐྱེད།
པ་ཀུན་ཏུ་གནས་པ་ཡི། །ཆོས་ཀྱི་འབྱིངས་སུ་ཡང་དག་
པར་འདུ་ཞིང་། །ནམ་མཁའི་ཁམས་ཀྱི་ཡོངས་སུ་མཐར་
ཐུག་པའི། །དུས་གསུམ་སྐྱེས་པ་ཀུན་དང་ཕྱོགས་བཅུ་ཡི།།
འཇིག་རྟེན་ཁམས་རྣམས་མཐའ་ཡས་སྤྲིན་བཀོད་པ། །ནམ་
མཁའ་རབ་འབྱམས་མཉམ་དང་འཇིག་རྟེན་སྐྱོང་། །ཀུན་
དང་སེམས་ཅན་ཀུན་ཀྱང་འདི་ལྟ་སྟེ། །རྡོ་རྗེ་མཚོན་ཆ་
སྒྱུ་མ་རྡོ་རྗེ་དང་། །རྡོ་རྗེ་མེ་དང་རྡོ་རྗེ་དུས་དང་ནི། །རྡོ་
རྗེ་གཏུམ་ཤིང་རྡོ་རྗེ་གླུ་དག་དང་། །རྡོ་རྗེ་རླུང་དང་རྡོ་རྗེ་
འཇིགས་བྱེད་དང་། །རྡོ་རྗེ་སྣ་རིང་རྡོ་རྗེ་ཁྲོ་བོ་དང་། །རྡོ་
རྗེ་འཁྱིལ་བ་རྡོ་རྗེ་འོད་དང་ནི། ། མི་སྨྲ་རྡོ་རྗེ་དང་ནི་ཐགས་
བཟང་རིས། །ས་ཡི་ལྷ་མོ་འཁོར་དང་བཅས་པ་ལ། ། མེ་
ཏོག་དག་དང་འདུག་པ་མར་མེ་དང་། །དྲི་དང་ལྷ་བཤོས་
ལ་སོགས་ཡང་དག་ལྡན། །ཉེ་བར་སྤྱོད་པ་དང་ནི་གཏོར་
མ་འདི། །སོ་སོར་བཞེས་ཤིང་ཉེ་བར་ལོངས་སྤྱོད་ནས།།
བདག་གི་དབྱིག་གསེར་ནོར་འབྲུ་ལང་ཚོ་ཚེ། །ནད་མེད་
པ་དང་བདེ་བ་དམ་པ་རྣམས། །འཕྲོག་པར་བྱེད་པའི་
197

བདག་བསྐྱེད་ཕྱོགས་བསྒྲིགས།
བགེགས་དང་ལོག་འདྲེན་ཀུན། ། སྡང་དང་རབ་ཏུ་སྡང་
བ་ཐམས་ཅད་དང་། །མི་དང་མི་མ་ཡིན་རྣམས་རྨོངས་
པར་མཛོད། །རེངས་དང་བཅིང་དང་རྣམ་པར་འཇིག་པར་
མཛོད། །བདག་ལ་དབྱིག་གསེར་ནོར་འབྲུ་ལང་ཚོ་ཚེ།།
ནད་མེད་པ་དང་བདེ་བ་དམ་པ་དང་། །བདེ་བ་ཆེན་པོ་
རབ་ཏུ་འཕེལ་བ་རྣམས། །ཇི་སྲིད་བྱང་ཆུབ་སྙིང་པོའི་
མཐར་ཐུག་པར། །གནང་བར་མཛད་ཅིང་རྟག་ཏུ་སྟོང་
གྲོགས་དང་། །ཞི་བ་དང་ནི་སྲུང་བར་མཛད་དུ་གསོལ།།
ཧཾ་སྭཱ་ཧཱ། ཞེས་གཏོར་མ་ཕུལ་བས་འཕྲིན་ལས་བཅོལ། དེ་ནས། ཨོཾ་
ཨཱཧཱི་པྲ་ཝ་ར་སད་ཀཱ་རཾ་ཨཱཉྩ་མཱ་ཎཾ་པྲ་ཏི་ཙྪ་ཧཱུྃ་སྭཱ་ཧཱུཾ། ཨོཾ་
ཨཧཱི་པྲ་ཝ་ར་སད་ཀཱ་རཾ ཨགྷཾ་པྲ་ཏི་ཙྪ་ཧཱུྃ་སྭཱ་ཧཱ། ཨོཾ་བཛྲ་
ཏཾ་བུ་ལ་ཡེ་སྭཱཧཱ། ཨོཾ་སརྦ་ཏ་ཐཱ་ག་ཏ་པུཥཱ་ ནས་ཤཔྟ་པྲ་
ཏི་ཙྪ་ཧཱུྃ་སྭཱཧཱ། བཛྲ་ཛཱིཀ་ཨོཾ་ཨཱཿཧཱུྃ། སྤཤ་བཛྲ་ཨོཾ་ཨཱཿཧཱུྃ།
ཛི་ན་ཛིཀ་ཨོཾ་ཨཱཿཧཱུྃ། རཏྣ་ཛཱིཀ་ཨོ་ཨཱ༔ཧཱུྃ། ཨཱ་རོ་ལིཀ་
ཨོ་ཨཱཿཧཱུྃ། པྲཛྙཱ་དྷྭཾཀ་ཨོཾ་ཨཱ༔ཧཱུྃ། མོ་ཧ་ར་ཏི་ཨོཾ་ཨཱ༔ཧཱུྃ།
དྭེ་ཥ་ར་ཏི་ཨོཾ་ཨཱཿཧཱུྃ། རཱ་ག་ར་ཏི་ཨོཾ་ཨཱཿཧཱུྃ། བཛྲ་ར་ཏི་
198

གསང་འདུས་བདག་བསྐྱེད།
ཨོ་ཨཱཧཾ། རཱུ་པ་བཛྲ་ཨོཾ་ཨཱཿཧཱུྃ། ཤཔྟ་བཛྲ་ཨོཾ་ཨཱཿཧཱུཾ། གནྡྷེ་
བཛྲ་ཨོཾ་ཨཱཿཧཱུྃ། ར་ས་བཛྲ་ཨོཾ་ཨཱཿཧཱུྃ། མི་ཏྲི་ཨོཾ་ཨཱཿཧཱུྃ།
ཀྱི་ཏི་གནྡྷ་ཨོཾ་ཨཱཿཧཱུྃ། བཛྲ་པ་ཎི་ཨོཾ་ཨཱཿཧཱུྃ། ཁཾ་གནྡྷ་ཨོཾ་
ཨཱཧཱུྃ། ལོ་ཀེ་ཤྭར་ཨོཾ་ཨཱཿཧཱུྃ། མཉྩ་ཧཱུྃ་ཨོཾ་ཨཱཿཧཱུྃ། སརྦ་
ཎི་ཝ་ར་ཎ་བི་ཀིཾ་བི་ནི་ཨོཾ་ཨཱཿཧཱུྃ། སམནྟ་བྷ་དྲ་ཨོཾ་ཨཱཿཧཱུྃ།
ཡམཱནྟ་ཀྲྀཏ་ཨོཾ་ཨཱཿཧཱུྃ། པྲ་ཛྷཱནྟ་ཀྲྀཏ་ཨོཾ་ཨཱཿཧཱུྃ། པདྷཱནྟ་
ཀྲྀཏ་ཨོཾ་ཨཱཿཧཱུྃ། བིགྷཱནྟ་ཀྲྀ་ཏ་ཨོཾ་ཨཱཿཧཱུྃ། ཨཱ་ཙ་ལ་ཨོཾ་ཨཱ༔ཧཱུྃ།
ཊཀྐི་རཱ་ཛཱ་ཨོཾ་ཨཱཿཧཱུྃ། ནི་ལ་དཎྜ་ཨོཾ་ཨཱཿཧཱུྃ། མཧཱ་བ་ལ་
ཨོཾ་ཨཱཧཱུཾ། ཨུཎྜི་ཥ་ཙ་ཀྲ་ཝརྟི་ཨོ་ཨཱཧཱུྃ། སུམྦྷ་རཱ་ཛཱ་ཨོཾ་
ཨཱཧཱུཾ། ཨོཾ་ད་ཤ་དིཀ་ལོ་ཀ་པཱ་ལ་ས་པ་རི་ཝཱ་ར་པུབྦེ་ ནས།
ཤཔྟ་པྲཏཱི་ཙྪ་ཧཱུཾ་སྭཱཧཱ། ཨོཾ་ད་ཤ་དིཀ་ལོ་ཀ་པཱ་ལ་ས་པ་རི་ཝཱ་
ར་ཨོཾ་ཨཱཿཧཱུྃ། ཡིག་བརྒྱ་བཟླས། མ་རྙེད་ཡོངས་སུ་མ་ཤེས་
དང་། །ཞེས་སོགས་ཀྱིས་བཟོད་པར་གསོལ། འདུས་པའི་རྟེན་
དང་བརྟེན་པའི་དཀྱིལ་འཁོར་རང་ཉིད་ལ་ཐིམ་པར་གྱུར།
ཨོ་ཡོ་ག་ཤུདྡྷསརྦ་དྷརྨ་ཡོ་ག་ཤུདྡྷོཉ་ཧཾ། ཕྱོགས་སྐྱོང་རྣམས་
རང་གནས་སུ་གཤེགས་པར་གྱུར། དགེ་བ་འདི་ཡིས་མྱུར་
199

བདག་བསྐྱེད་ཕྱོགས་བསྒྲིགས།
དུ་བདག ། སངས་རྒྱས་ཀུན་གྱི་ཀུན་བདག་ཉིད། །རྡོ་རྗེ་
འཆང་དབང་ཐོབ་གྱུར་ཅིག །འགྲོ་བས་ཀྱང་ནི་དེ་ཐོབ་
ཤོག །བྱང་ཆུབ་ཕྱིར་ནི་སྤྱོད་གང་དང་། །རྫོགས་སངས་
རྒྱས་ཀྱི་གང་ཡིན་པ། །བྱང་ཆུབ་རྡོ་རྗེས་གང་གསུངས་
པའི། །སྤྱོད་དེ་གཉིས་ཀའང་བདག་སྤྱོད་ཤོག །ཅེས་སོགས་
ལམ་རིམ་པ་གཉིས་ལས་བརྩམས་ཏེ་སྨོན་ལམ་གདབ་བོ། །དེ་ནས་ཐུན་དངོས་
གཞི་ལས་ལངས་ནས་ཐུན་མཚམས་སུ་གང་སྣང་ཐམས་ཅད་ལྷག་པའི་ལྷའི་
ངོ་བོར་བལྟས་ལ་ལྷ་སྐུ་སྒྱུ་མ་ལྟ་བུར་འཆར་ཅི་ཐུབ་བྱ། ལུས་བརྟས་པར་
བྱེད་པ་དང་། ཉལ་བ་དང༌། ལྡང་བ་དང་། ཁྲུས་དང་། ཁ་ཟས་ཀྱི་རྣལ་
འབྱོར་སོགས་སྒྲུབ་ཐབས་ལས་འབྱུང་བ་ལྟར་རྡོ་རྗེ་འཆང་གི་རྣལ་འབྱོར་དང་
ལྡན་པའི་ཚངས་པར་སྤྱོད་པས་དལ་འབྱོར་ཐོབ་པ་དོན་ཡོད་པར་བྱའོ།།
མཐའ་དྲུག་ཚུལ་བཞིས་རྒྱས་བཏབ་འདུས་པའི་རྒྱུད། ། ས་
བཅུའི་དབང་ཕྱུག་གིས་ཀྱང་དཔོག་དཀའི་གནད། ། བློ་
བཟང་རྒྱལ་བའི་དྲིན་གྱིས་བདག་འདྲས་ཀྱང་། ། སྨྲ་བའི་
སྐལ་བཟང་རྙེད་འདི་ཨེ་མ་ཧོ། །འདིར་འབད་དགེ་བས་
བདག་དང་འགྲོ་ཀུན་ཀྱང་། །སྲིད་པའི་རྒྱུ་བ་གཉུག་མའི་
གཤིས་སུ་ཐིམ། ། ལྷན་སྐྱེས་སྒྱུ་མའི་རོལ་བ་མཐར་ཐུག་
200

གསང་འདུས་སྨོན་ལམ།
གི །དབྱིངས་སུ་ངལ་གསོའི་དགའ་སྟོན་མྱུར་ཐོབ་ཤོག།
དེ་ལྟར་རྒྱུད་རྒྱལ་མཐར་ཐུག་འདུས་པ་འཕགས་ལུགས་ཀྱི་སྒྲུབ་ཐབས་མདོར་
བསྡུས་འདི་ཡང་སེར་སྔགས་གྲྭ་རིགས་དགེ་ཆོས་ལྡན་ཐོགས་མེད་དང་། དབེན་
གནས་བཀྲ་ཤིས་ཆོས་གླིང་གི་དགེ་སློང་བསྟན་འཛིན་ཚུལ་ཁྲིམས་ཟུང་ནས་
ལྷ་རེག་རྟེན་གསུམ་བཅས་ནན་དུ་བསྐུལ་ངོར་༧ཕ་བོང་ཁའི་སྤྲུལ་མིང་པས་
བློ་བཟང་རྒྱལ་བའི་བཞེད་སྲོལ་དྲི་མ་མེད་པའི་གསུང་གི་སྙིང་པོ་བསྡུས་ཏེ་ཁྱེར་
བདེར་སྤེལ་བའོ།།
གསང་འདུས་སྨོན་ལམ་བཞུགས་སོ།།
༄༅། །དགེ་བ་འདི་ཡིས་མྱུར་དུ་བདག །སངས་རྒྱས་
ཀུན་གྱི་ཀུན་བདག་ཉིད། །རྡོ་རྗེ་འཆང་དབང་ཐོབ་གྱུར་
ཅིག །འགྲོ་བས་ཀྱང་ནི་དེ་ཐོབ་ཤོག །བྱང་ཆུབ་ཕྱིར་ནི་
སྤྱོད་གང་དང་། །རྫོགས་སངས་རྒྱས་ཀྱི་གང་ཡིན་པ། །བྱང་
ཆུབ་རྡོ་རྗེས་གང་གསུངས་པའི། །སྤྱོད་དེ་གཉིས་ཀའང་
བདག་སྤྱོད་ཤོག །དེ་ལྟར་སྒྱུ་མ་ཇི་བཞིན་རྨི་ལམ་བཞིན།།
སྣང་སྟོང་ལྷ་སྐུར་གསལ་བའི་ངང་ཉིད་ནས། །ཕྱོགས་བཅུའི་
201

བདག་བསྐྱེད་ཕྱོགས་བསྒྲིགས།
རྒྱལ་བ་རབ་འབྱམས་ཀུན་བསྡུས་པ། །མི་བསྐྱོད་རྡོ་རྗེའི་
དཀྱིལ་འཁོར་ལྷ་ཚོགས་ལ། །རྨད་བྱུང་བདེ་བས་དགྱེས་
པ་བསྐྱེད་པའི་ཕྱིར། །ཕྱི་དང་ནང་དང་གསང་བའི་མཆོད་
བསྟོད་དང༌། །སྒོམ་དང་བཟླས་པ་སོགས་ལ་འདིར་འབད་
པས། །བདག་གིས་ཇི་སྙེད་བསགས་པའི་དགེ་བ་འདིས།།
རང་ཉིད་སྲིད་མཚོར་ལྷུང་བ་ཇི་བཞིན་དུ། །མར་གྱུར་འགྲོ་
བ་ཀུན་ཀྱང་དེ་འདྲ་བར། །མཐོང་ནས་འགྲོ་བ་སྒྲོལ་བའི་
ཁུར་འཁྱེར་བའི། །བྱང་ཆུབ་སེམས་མཆོག་འབྱོངས་པ་
ཉིད་གྱུར་ཅིག །སེམས་ཙམ་སྐྱེད་ཀྱང་ཚུལ་ཁྲིམས་རྣམ་
གསུམ་ལ། །གོམས་པ་མེད་ན་བྱང་ཆུབ་མི་འགྲུབ་པར།།
ལེགས་པར་མཐོང་ནས་རྒྱལ་སྲས་སྡོམ་པ་ལ། །བརྩོན་
པ་དྲག་པོས་སློབ་པ་ཉིད་གྱུར་ཅིག །ཐུན་མོང་ལམ་སྦྱངས་
སྣོད་དུ་གྱུར་པ་ན། །ཐེག་པ་ཀུན་གྱི་མཆོག་གྱུར་རྡོ་རྗེའི་
ཐེག །སྐལ་བཟང་སྐྱེ་བོའི་འཇུག་ངོགས་དམ་པ་དེར། །བདེ་
བླག་ཉིད་དུ་འཇུག་པ་ཉིད་གྱུར་ཅིག །བུམ་དབང་གངྒའི་
ཆུ་རྒྱུན་བསྐུར་བ་ཡིས། ། ཐ་མལ་སྣང་ཞེན་དྲི་མ་འཁྲུད་
202

གསང་འདུས་སྨོན་ལམ།
པར་ཤོག །གསང་དབང་ཡེ་ཤེས་བདུད་རྩི་མྱངས་པ་ཡིས།།
ངག་གནས་རླུང་ནི་སྔགས་སུ་འཆར་བར་ཤོག །གསུམ་
པ་ལྷན་སྐྱེད་དགའ་བའི་ལྕགས་ཀྱུ་ཡིས། །ཡིད་ནི་འོད་
གསལ་དབྱིངས་སུ་འདྲེན་པར་ཤོག །བཞི་པ་ཟུང་འཇུག་
དོན་ལ་ངོ་སྤྲད་པས། །མཐར་ཐུག་དོན་ལ་སྒྲོ་འདོགས་
ཆོད་པར་ཤོག །དེ་ཚེ་དངོས་གྲུབ་རྣམ་གཉིས་འགྲུབ་པའི་
གཞི། །རྣམ་དག་དམ་ཚིག་སྡོམ་པར་བསྲུང་བ་ལ།།
བཅོས་མ་མིནཔའི་ངེས་པ་རྙེད་གྱུར་ནས། །སྲོག་དང་
བསྡོས་ཏེ་རྟག་ཏུ་བསྲུང་བར་ཤོག ། ཐ་མལ་སྣང་ཞེན་ཀུན་
རྟོག་སྤངས་པ་ཡི། །ལུས་ཀྱི་གཡོ་བ་ངག་གི་བརྗོད་པ་དང་།།
ཡིད་ཀྱི་བསམ་པ་ཀུན་གྱིས་འབད་མེད་པར། །རླབས་ཆེན་
ཚོགས་རྣམས་ཡོངས་སུ་སྡུད་བྱེད་པའི། །ཐུན་བཞིའི་སྦྱོར་
བ་བསྙེན་སྒྲུབ་ཡན་ལག་བཞི། །རིམ་པ་དང་པོའི་རགས་
དང་ཕྲ་བའི་ལམ། །མ་ལུས་ཤིན་ཏུ་བརྟན་པ་རྙེད་ནས་
ནི། །གང་སྣང་ལྷ་ཡི་འཁོར་ལོར་འཆར་བར་ཤོག །ཞིང་
གི་ཕུལ་བྱུང་ཐུགས་ཀྱི་དཀྱིལ་འཁོར་ལ། །བརྟེན་ནས་འཁོར་
203

བདག་བསྐྱེད་ཕྱོགས་བསྒྲིགས།
གསུམ་དག་པའི་མཆོད་སྦྱིན་སོགས། །སྦྱོར་བ་ཚོགས་
བསགས་ཆོ་ག་བཞིན་བྱས་པས། །རང་གི་རྒྱུད་ནི་ཡོངས་
སུ་དག་པར་ཤོག །དཔལ་ལྡན་ཞེ་སྡང་རྡོ་རྗེ་ཁྲོ་བོ་བཅུའི།།
འཁོར་གྱིས་ཡོངས་སུ་བསྐོར་བའི་ཏིང་འཛིན་གྱིས། །ཕྱོགས་
བཅུར་རྒྱུ་བའི་གདུག་པའི་བསམ་པ་ཅན། །མ་ལུས་ཚར་
གཅོད་འཕྲིན་ལས་གྲུབ་པར་ཤོག །གང་དུ་འཚང་རྒྱའི་
ཞིང་ཀུན་དག་བྱས་ནས། །དེར་ནི་སྐུ་གསུམ་གོ་འཕང་
མངོན་འགྱུར་བའི། །ཐབས་ཀྱི་དམ་པ་འཆི་བ་ཆོས་སྐུ་
དང་། །བར་དོ་ལོངས་སྐུ་སྐྱེ་བ་སྤྲུལ་པའི་སྐུ། །ཚུལ་བཞིན་
ཉམས་སུ་ལེན་པའི་རྡོ་རྗེ་མཆོག །རིམ་པ་ཇི་བཞིན་རྒྱུད་
ལ་བསྐྱེད་པ་ཡིས། །ཐ་མལ་སྐྱེ་ཤི་བར་དོའི་སྣང་ཞེན་ཀུན།།
སྦྱོང་བྱེད་དང་པོའི་སྦྱོར་བ་ཐོབ་པར་ཤོག །རང་དོན་ཕུན་
ཚོགས་དེ་ཡི་མྱུར་བའི་ལམ། །འདོད་ཆགས་ཆེན་པོའི་
ཚུལ་གྱི་ཏིང་འཛིན་གྱིས། །རང་རིག་ཕྱག་རྒྱུར་གཞོལ་
བའི་ཐབས་ལ་མཁས། །ལྷན་སྐྱེས་བདེ་བས་རྒྱལ་རྣམས་
མཆོད་པར་ཤོག །མཁའ་དབྱིངས་རྡོ་རྗེ་སྦྱོར་བས་སྦྱར་
204

གསང་འདུས་སྨོན་ལམ།
བ་ཡི། །ཙཎྜ་ལི་ཡིས་བཞུས་པའི་བྱང་ཆུབ་སེམས། ། ཨ་
ཝ་དྷ་ཏིའི་རྒྱུན་ལམ་ནས་འོངས་པ། །ཤེས་རབ་པདྨའི་ཟེའུ་
འབྲུར་སོན་པ་ལས། །འཁྲུངས་པའི་རྟེན་དང་བརྟེན་པའི་
དཀྱིལ་འཁོར་གྱི། །སྤྲུལ་པའི་སྤྲིན་གྱིས་ནམ་མཁའི་ཁྱོན་
བཀང་སྟེ། །སྣོད་བཅུད་ཞིང་ཀུན་ཡོངས་སུ་སྦྱོང་མཛད་
པའི། །དཀྱིལ་འཁོར་རྒྱལ་མཆོག་མྱུར་དུ་འགྲུབ་པར་ཤོག།
སྲོག་འཛིན་ཐུར་སེལ་ལམ་གྱི་སྣ་རྩེར་ནི། །གནས་ནས་
འོད་ཟེར་དྲ་བ་འགྱེད་པ་ཅན། །བདེ་གཤེགས་ལྔ་བདག་
རིན་ཆེན་ཁ་དོག་ལྔ། །ཕྱག་མཚན་བྱང་སེམས་ཕྲ་མོ་
ཡུངས་འབྲུ་ཙམ། །དེ་ནང་དཀྱིལ་འཁོར་འཁོར་ལོ་ཡོངས་
རྫོགས་ཤིང་། །མ་འདྲེས་གསལ་ལ་ཇི་སྲིད་འདོད་ཀྱི་བར།།
མཉམ་པར་འཇོག་པའི་ཕྲ་མོའི་རྣལ་འབྱོར་དང་། །ཕྱི་ནང་
བཟླས་པ་ཡོངས་སུ་རྫོགས་པར་ཤོག །དེས་ནི་རྫས་སྔགས་
འཕྲུལ་འཁོར་བསམ་གཏན་ལ། །བརྟེན་ནས་གྲུབ་པ་ཆེན་
པོ་བརྒྱད་དང་ནི། །ཞི་སོགས་རབ་འབྱམས་ལས་ཀུན་
འགྲུབ་པ་ཡི། །ལས་ཀྱི་རྒྱལ་པོ་མཆོག་ནི་འགྲུབ་པར་ཤོག།
205

བདག་བསྐྱེད་ཕྱོགས་བསྒྲིགས།
སོ་སོར་སྡུད་དང་བསམ་གཏན་སྲོག་རྩོལ་དང༌། །འཛིན་
པ་རྗེས་དྲན་ཏིང་འཛིན་ཡན་ལག་དྲུག །ཡོངས་སུ་སྡུད་
པའི་ཟབ་ལམ་རིམ་པ་ལྔ། །སྤྱོད་པ་གསུམ་དང་བཅས་
པ་འགྲུབ་པར་ཤོག །ནོར་བུར་ཐིག་ལེ་ཕྲ་མོར་སེམས་བརྟན་
པས། །ཉི་མས་ཟླ་བ་བཞུས་པའི་བདུད་རྩིའི་རྒྱུན། །ལུགས་
འབྱུང་ལུགས་ལྡོག་རིམ་པས་དྲངས་པ་ཡི། །ཡས་བབས་
མས་བརྟན་དགའ་བཞི་སྐྱེ་བར་ཤོག །དེ་ལས་ལངས་ཚེ་
གང་ཤར་སྣང་བ་ཀུན། །རིགས་བརྒྱ་རིགས་ལྔ་རིགས་
གསུམ་རིགས་གཅིག་ཏུ། །འཆར་བའི་སྐུ་ཡི་རྡོ་རྗེའི་ཏིང་
འཛིན་གྱིས། །ལུས་དབེན་སོར་སྡུད་བསམ་གཏན་རྫོགས་
པར་ཤོག །ཐིག་ལེའི་རྒྱལ་པོ་སྔགས་ཀྱི་ཐིག་ལེ་མཆོག།
སྙིང་གའི་ཆུ་སྐྱེས་སྣ་རྩེར་གོམས་བྱས་པས། །གཟུང་དང་
འཛིན་པའི་རྣམ་རྟོག་བསྐྱེད་པའི་རླུང་། །བཅུ་གཉིས་མི་
ཤིགས་ཐིག་ལེར་སྡུད་པར་ཤོག །གདོང་གི་སྣ་རྩེར་འོད་
ཀྱི་ཐིག་ལེའི་གདངས། ། མ་བཅོས་རྡོ་རྗེ་གསུམ་དུ་ཤར་
བ་ཡི། །ངག་དབེན་གསུང་གི་རྡོ་རྗེའི་ཏིང་འཛིན་གྱིས།།
206

གསང་འདུས་སྨོན་ལམ།
སྙིང་གའི་མ་རིག་སྒོ་ངའི་སྦུབས་འབྱེད་ཤོག །ཐབས་ཤེས་
གསང་བའི་རྩ་མཆོག་གཉིས་ཀྱི་རྩེར། །རྫས་ཀྱི་ཐིག་ལེའི་
སྲོག་རྩོལ་བསྒོམས་པ་ཡིས། །ཀུན་རྟོག་རླུང་གི་མུན་པ་
སངས་གྱུར་ནས། །འོད་གསལ་ཉི་མ་སྙིང་དབུས་འཆར་
བར་ཤོག ། སྣ་རྩེ་གསུམ་དུ་ཐིག་ལེ་རྣམ་གསུམ་གྱི། །སྲོག་
རྩོལ་བསྒོམས་པས་སྤྲིན་མེད་ནམ་མཁའ་ལ། །ཟླ་ཉིའི་
འོད་དང་སྨག་གིས་ཁྱབ་འདྲ་ཡི། །སྟོང་པ་གསུམ་གྱི་སེམས་
དབེན་སྐྱེ་བར་ཤོག །སྒྱུ་མ་ལོངས་སྐུ་འོད་གསལ་ཆོས་སྐུ་
དང༌། །སྣ་ཚོགས་སྤྲུལ་སྐུ་གསུམ་ལ་རེ་རེ་ཞིང་། །རྣམ་
པ་གསུམ་གསུམ་བསྲེ་བ་རྣམ་པ་དགུ །ཡོངས་རྫོགས་མན་
ངག་གནད་ལ་མཁས་གྱུར་ཏེ། །ཀུན་རྫོབ་སྒྱུ་ལུས་དོན་
དམ་འོད་གསལ་འཛིན། །ལུགས་ལྡོག་རྗེས་དྲན་ཟུང་འཇུག་
ཏིང་འཛིནདང་། །སྤྲོས་བཅས་སྤྲོས་མེད་ཤིན་ཏུ་སྤྲོད་མེད་
ཀྱི། །སྤྱོད་མཆོག་རྣམ་གསུམ་ཡོངས་སུ་རྫོགས་པར་ཤོག།
གལ་ཏེ་འདི་དང་བར་དོར་མཆོག་འགྲུབ་པའི། །ཏིང་འཛིན་
མ་རྙེད་འཆི་བའི་དུས་བྱེད་ན། །གཞི་ཡི་འཆི་རིམ་སྟོང་
207

བདག་བསྐྱེད་ཕྱོགས་བསྒྲིགས། །
པ་རྣམ་པ་བཞི། །ལམ་གྱི་སྟོང་པ་བཞི་དང་བསྲེ་ནུས་ཤོག།
བར་དོ་གྲུབ་ཚེ་སྒྱུ་མའི་ཏིང་འཛིན་དང་། །བསྲེ་བར་བྱེད་
ཅིང་སྐྱེ་བ་ལེན་པའི་ཚེ། །ལོངས་སྐུས་སྤྲུལ་སྐུའི་སྐྱེ་བ་འཛིན་
པ་བཞིན། ། སྐྱེ་གནས་མཆོག་ཏུ་བསམ་བཞིན་སྐྱེ་བར་ཤོག།
མདོར་ན་སྐྱེ་ཤི་བར་དོ་གང་ཤར་ཡང་། །སྔོན་ཆད་
བསྒོམས་པའི་ལམ་འཁྱེར་རྣམ་གསུམ་གྱི། །གསལ་
འདེབས་དགེ་སྦྱོར་བསྐུལ་མར་རྟོགས་གྱུར་ནས། །འཆི་
ཚེ་ཡིད་ལ་དགའ་བ་རྒྱས་པར་ཤོག །དེ་ལྟར་རྨད་བྱུང་
ལམ་གྱི་མཐར་ཐུག་འདི། །ཚུལ་བཞིན་བསྒྲུབ་ལ་བར་
ཆད་མེད་པ་དང་། །ཕྱོགས་དུས་ཀུན་ཏུ་དར་ཞིང་རྒྱས་
གྱུར་ཏེ། །འགྲོ་ཀུན་ཐབས་མཁས་འདི་ཡིས་སྒྲོལ་བར་ཤོག།
ཅེས་པའང་མཉམ་མེད་ཙོང་ཁ་པ་ཆེན་པོས་གསུངས་སོ། །
208

བདེ་མཆོག་གི་བདག་བསྐྱེད།
བདེ་མཆོག་ལུས་དཀྱིལ་གྱི་བདག་བསྐྱེད་མདོར་
བསྡུས་བཞུགས་སོ།།
༄༅། །བླ་མ་དང་དཔལ་འཁོར་ལོ་སྡོམ་པ་དབྱེར་མ་ ་
མཆིས་པའི་ཞབས་ལ་དུས་ཐམས་ཅད་དུ་ཕྱག་འཚལ་ལོ།།
འདིར་རྣལ་འབྱོར་གྱི་དབང་ཕྱུག་གྲུབ་ཆེན་དྲིལ་བུ་པའི་ལུགས་ཀྱི་བདེ་མཆོག་
ལུས་དཀྱིལ་གྱི་མངོན་རྟོགས་མདོར་བསྡུས་ཉམས་སུ་ལན་ཚུལ་གྱི་ངག་འདོན་
རྐྱང་པ་ནག་འགྲོས་སུ་འགོད་པ་ལ། བདེ་ཆེན་རྒྱལ་པོ་ཧེ་རུ་
ཀཿདཔལ་དང་། །རྡོ་རྗེ་ཕག་པོ་དྲིལ་བུ་པ་ལ་སོགས།།
དངོས་བརྒྱུད་དྲིན་ཅན་བླ་མའི་ཚོགས་རྣམས་ལ། །གསོལ་
བ་འདེབས་སོ་ཚེ་གཅིག་ཟུང་འཇུག་སྩོལ། །ཅེས་བླ་བརྒྱུད་
གསོལ་འདེབས་བྱ། སྐད་ཅིག་གིས་རང་ཉིད་ཧེ་རུ་ཀ་སྔོན་
པོ་ཞལ་གཅིག་ཕྱག་གཉིས་རྡོ་རྗེ་དང་དྲིལ་བུ་འཛིན་པ་
གཡས་བརྐྱང་གིས་བཞུགས་པ་ལ། ཡུམ་རྡོ་རྗེ་ཕག་མོ་
དམར་མོ་ཞལ་གཅིག་ཕྱག་གཉིས་གྲི་གུག་དང་ཐོད་པ་
འཛིན་པས་འཁྱུད་པར་གྱུར། །ནང་མཆོད་བྱིན་རླབས་ནི། ་
209

བདག་བསྐྱེད་ཕྱོགས་བསྒྲིགས། །
ཨོཾ་ཁཎྜ་རོ་ཧི་ཧུཾ་ཧཱུྃ་ཕཊ། ཨོཾ་སྭ་བྷཱ་ཝ་ཤུདྡྷསརྦ་དྷརྨཱ་
སྭ་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་པའི་ངང་
ལས་ཡཾ་ལསརླུང་། རཾ་ལས་མེ། ཨ༔ལས་མི་མགོའི་སྒྱེད་
པུ་གསུམ་གྱི་སྟེང་དུ་ཨ་ལས་ཐོད་པ་ཡངས་ཤིང་རྒྱ་ཆེ་བའི་
ནང་དུ་ཨོཾ་ཁཾ་ཨོཾ་ཧཱུྃ་ཧཱུྃ་རྣམས་ལས་བདུད་རྩི་ལྔ། ལཾ་མཱི་པཾ་
ཏཾ་བཾ་རྣམས་ལས་ཤ་ལྔ་ཡི་གེ་དེ་དག་གིས་མཚན་པ། རླུང་
གཡོས་མེ་སྦར་བས་ཐོད་པའི་ནང་གི་རྫས་རྣམས་ཞུ་བར་
གྱུར། དེ་དག་གི་སྟེང་དུ་ཧཱུྃ་ལས་སྐྱེས་པའི་ཁ་ཊཾ་ག་དཀར་
པོ་མགོ་ཐུར་དུ་བལྟས་ནས་ཞུ་བ་ཐོད་པར་ལྷུང་ནས་རྫས་
དེ་དག་དངུལ་ཆུའི་མདོག་ཅན་དུ་གྱུར། དེའི་སྟེང་དུ་
དབྱངས་གསལ་གྱི་ཕྲེང་བ་གསུམ་བརྩེགས་གནས་པ་ཨོ་
ཨཱཧཾ་དུ་གྱུར་པའི་འོད་ཟེར་གྱིས་ཕྱོགས་བཅུའི་དེ་བཞིན་
གཤེགས་པ་དང་། དཔའ་བོ་དང་རྣལ་འབྱོར་མ་ཐམས་
ཅད་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་བཀུག་ནས་
བསྣན་པས་མང་པོ་སྦྱར་ཞིང་སྤེལ་བར་གྱུར། ། ཨོཾ་ཨཱ་ཧཱུཾ།
ལན་གསུམ། ད་དུང་བསྡུ་ན། ཧ་ཧོ་ཧཱི༔ ཁ་དོག་དྲི་རོ་ནུས་
210

བདེ་མཆོག་གི་བདག་བསྐྱེད།
པའི་སྐྱོན་བཅོམ་ཞིང་བདུད་རྩིར་གྱུར། །ཨོཾ་ཨཱཿཧཱུཾ། ལན་
གསུམ། རྒྱ་ཆེར་སྤེལ་ཞིང་བྱིན་གྱིས་བརླབས་པར་གྱུར།
བདག་བསྐྱེད་ཀྱི་མཆོད་པ། ཨོཾ་ཁཎྜ་རོ་ཧི་ཧུཾ་ཧཱུྃ་ཕཊ། ཨོཾ་སྭ་བྷཱ་
ཝ་ཤུདྡྷསརྦ་དྷམསྭ་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར།
སྟོང་པའི་ངང་ལས་ཀཾ་ལས་བྱུང་བའི་ཐོད་ཡངས་ཤིང་རྒྱ་
ཆེ་བ་རྣམས་ཀྱི་ནང་དུ་ཧཱུྃ་ལས་བྱུང་བའི་མཆོད་ཡོན།
ཞབས་བསིལ། ཞལ་བསིལ། མེ་ཏོག བདུག་སྤོས། མར་
མེ། དྲི། ཞལ་ཟས། རོལ་མོ་རྣམས་རང་བཞིན་སྟོང་
ཉིད། རྣམ་པ་མཆོད་རྫས་སོ་སོའི་རྣམ་པ་ཅན། བྱེད་ལས་
དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་
པར་ཅན་སྟེར་བར་གྱུར། །ཨོཾ་ཨགྷཾ་ཨཱཧཱུཾ། ཨོཾ་པདྡྷཾ་ཨཱཿཧཱུྃ།
ཨོཾ་ཨཱཉྩ་མཱ་ཎཾ་ཨཱཿཧཱུྃ། ཨོཾ་བཛྲ་པུབྦེ་ཨཱཧཱུཾ། ཨོཾ་བཛྲ་དྷུ་པེ་
ཨ་ཧཱུཾ། ཨོཾ་བཛྲ་དྷུ་པེ་ཨཱ་ཧཱུཾ། ཨོཾ་བཛྲ་དཱི་པེ་ཨཱཿཧཱུཾ། ཨོཾ་
བཛྲ་གནྡྷེ་ཨཱཿཧཱུྃ། ཨོཾ་བཛྲ་ནི་ཝི་དྱ་ཨཱཿཧཱུཾ། ཨོཾ་བཛྲ་ཤཔྟ་
ཨཱཧཾ། ཞེས་བྱིན་གྱིས་བརླབས། རྡོར་སེམས་སྒོམ་བཟླས་བྱེད་ན། །
སངས་རྒྱས་ཆོས་དང་དགེ་འདུན་ལ། །རྟག་ཏུ་བདག་
211

བདག་བསྐྱེད་ཕྱོགས་བསྒྲིགས།
ནི་སྐྱབས་སུ་མཆི། །ཐེག་པ་གསུམ་པོ་ཐམས་ཅད་དང་།།
རྣལ་འབྱོར་གསང་སྔགས་མཁའ་འགྲོ་མ། །དཔའ་བོ་
དཔའ་མོ་དབང་ལྷ་མོ། །བྱང་ཆུབ་སེམས་དཔའ་བདག་
ཉིད་ཆེ། །ཁྱད་པར་དུ་ཡང་སློབ་དཔོན་ལ། །རྟག་ཏུ་སྐྱབས་
སུ་མཆི་བར་བགྱི། །སེམས་ཅན་ཀུན་གྱི་དོན་གྱི་ཕྱིར།།
བདག་ནི་ཧེ་རུ་ཀར་གྱུར་ནས། །སེམས་ཅན་ཐམས་ཅད་
ཧེ་རུ་ཀའི། །གོ་འཕང་མཆོག་ལ་འགོད་པར་བགྱི། །ཞེས་
ལན་གསུམ། རང་གི་སྤྱི་བོར་པད་ཟླའི་གདན་ལ་རྡོ་རྗེ་སེམས་
དཔའ་ཡབ་ཡུམ་སྐུ་མདོག་དཀར་པོ་ཞལ་གཅིག་ཕྱག་
གཉིས་ཀྱིས་རྡོར་དྲིལ་དང་གྲི་ཐོད་འཛིན་པས་ཕན་ཚུན་
འཁྱུད་པ། ཡབ་ཕྱག་རྒྱ་དྲུག་དང་ཡུམ་རྒྱ་ལྔས་བརྒྱན་ཅིང་།
རྡོ་རྗེ་དང་པདྨའི་སྐྱིལ་ཀྲུང་གིས་བཞུགས་པའི་ཐུགས་ཀར་
ཟླ་བའི་སྟེང་དུ་ཧཱུྃ་གི་མཐར་སྔགས་ཕྲེང་གིས་བསྐོར་བ་ལས་
བདུད་རྩི་དཀར་པོའི་རྒྱུན་བབས་པས་ནད་གདོན་སྡིག་སྒྲིབ་
ཐམས་ཅད་སྦྱངས་པར་གྱུར། །ཨོཾ་བཛྲ་ཧེ་རུ་ཀ་ས་མ་ཡ།
མ་ནུ་པཱ་ལ་ཡ། ཧེ་རུ་ཀ་ཏེ་ནོ་པ་ཏིཥྛ། དྲི་དྷོ་མེ་བྷ་ཝ།
212

བདེ་མཆོག་གི་བདག་བསྐྱེད།
སུ་པོ་བྱོ་མེ་བྷ་ཝ། སུ་ཏོ་སྐྱོ་མེ་བྷ་ཝ། ཨ་ནུ་རཀྟ་མེ་བྷ་
ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་ཤྲཱི་
ཡཾ་ཀུ་རུ་ཧཱུཾ། ཧ་ཧ་ཧ་ཧ་ཧོ༔ བྷ་ག་ཝན། བཛྲ་ཧེ་རུ་ཀ་
མ་མེ་མུཉྩ། ཧེ་རུ་ཀ་བྷ་ཝ་མཧཱ་ས་མ་ཡ་སཏྭ་ཨཱ༔ཧཱུྃ་ཕཊ།
ཅེས་ཉེར་གཅིག་བཟླས་མཐར། རྡོ་རྗེ་སེམས་དཔའ་ཡབ་ཡུམ་
རང་ལ་ཐིམ་པས། རང་གི་སྒོ་གསུམ་དང་རྡོ་རྗེ་སེམས་
དཔའི་སྐུ་གསུང་ཐུགས་དབྱེར་མི་ཕྱེད་པར་གྱུར། ། མི་སྤྲོ་
ན་བཞག་ཀྱང་ཆོག ཤྲཱི་ཧེ་རུ་ཀཿ ཧེ་ནི་ཆོས་ཀྱི་བདག་མེད་
པ། རུ་ནི་གང་ཟག་གི་བདག་དང་བྲལ་བ། ཀནི་དེ་ཁོ་
ན་ཉིད་ཀྱི་ཡུལ་ཡུལ་ཅན་མི་མཐུན་པར་མི་གནས་པ། ། བྲི་
ནི་སྟོང་པ་ཉིད་དང་རོ་གཅིག་པའི་ཡེ་ཤེས་ཨེ་ཝཾ་གྱི་དོན་ནོ།།
སྟོང་པའི་ངང་ལས་སྐད་ཅིག་གིས་རང་ཉིད་ཧེ་རུ་ཀ་ཡབ་
ཡུམ་གྱི་སྐུར་གྱུར། ཤྲཱི་ཧེ་རུ་ཀོཉ་ཧཾ། ཞེས་ལན་གསུམ། ཨོཾ་
ཨ་ཨཱ། ཨི་ཨཱི། ཨུ་ཨཱ། རི་རཱི། ལི་ལཱི། ཨེ་ཨཻ། ཨོ་ཨོ།
ཨཾ་ཨ ། ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ།
ཏ་ཐ་ད་དྷ་ན། པ་ཕ་བ་བྷ་མ། ཡ་ར་ལ་ཝ། ཤ་ཥ་ས་ཧ་
213

བདག་བསྐྱེད་ཕྱོགས་བསྒྲིགས།
ཀྵ་ཧཱུྃ་ཧཱུྃ་ཕཊ། ལན་གསུམ། རང་གི་ལྟེ་བའི་ཕྱོགས་སུ་སྔགས་
ཕྲེང་འོད་ཟེར་དང་བཅས་པ་གཡོན་བསྐོར་གྱི་ལན་གསུམ་
དུ་བསྐོར་ནས་གནས་པ་ལས་འཁོར་ལོ་གསུམ་གྱི་ལྷ་ཚོགས་
འཕྲོས་པ་སྣ་བུག་གཡས་པ་ནས་འཐོན་ཏེ་ཕྱོགས་བཅུར་
འཕྲོས་པས་བགེགས་ཐམས་ཅད་བསྐྲད་དེ་སླར་བྱོན་ནས་
རང་གི་སྣ་བུག་གཡོན་པ་ནས་ཞུགས་ཏེ་ལྟེ་བའི་སྔགས་ཕྲེང་
ལ་ཐིམ་པར་གྱུར། །རང་ཧེ་རུ་ཀར་གསལ་བའི་ཐུགས་
ཀར་པད་ཟླའི་སྟེང་དུ་ཧཱུཾ་ཡིག་སྔོན་པོ་ཡེ་ཤེས་ལྔའི་རང་
བཞིན་ཅན་འོད་ཟེར་ཁ་དོག་ལྔ་འཕྲོ་བའི་འོད་ཟེར་གྱིས་རང་
གཞན་གྱི་སྒོ་གསུམ་གྱི་དྲི་མ་སྦྱངས། །འོག་མིན་ནས་བླ་
མ་རྡོ་རྗེ་འཆང་གི་རྣམ་པ་ཅན་དང་། འཁོར་ལོ་སྡོམ་པའི་
ལྷ་ཚོགས་སྐྱབས་ཡུལ་རབ་འབྱམས་དང་བཅས་པ་མདུན་
གྱི་ནམ་མཁར་སྤྱན་དྲངས། འོད་ཟེར་རང་གི་སྙིང་གའི་
ཧཱུཾ་ལ་ཐིམ་པར་གྱུར། གང་གི་དྲིན་གྱིས་བདེ་ཆེན་གནས།།
སྐད་ཅིག་གིས་ནི་ཐོབ་འགྱུར་བ། ། བླ་མ་རིན་ཆེན་ལྟ་བུའི་
སྐུ། །རྡོ་རྗེ་ཅན་ཞབས་པད་ལ་འདུད། ། ཧེ་རུ་ཀ་དཔལ་
214

བདེ་མཆོག་གི་བདག་བསྐྱེད།
དཔའ་བོ་ཆེ། །རྣམ་དག་རྡོ་རྗེའི་དབང་ཕྱུག་དང་། །རྗེས་
ཆགས་པ་ཆེ་རྣམས་ཀྱི། །རྡོ་རྗེ་ཕག་མོ་དེ་ལ་འདུད། །གནས་
དང་ཉེ་བའི་གནས་དང་ཞིང་། །འདུ་དང་དུར་ཁྲོད་གནས་
པ་ཡི། །དཔའ་བོ་དཔའ་མོའི་དབང་ཕྱུག་མ། །ཀུན་ལ་
བདག་ནི་གུས་ཕྱག་འཚལ། །ཨོཾ་ཨགྷཾ་པྲ་ཏི་ཧཱུཾ་སྭཱཧཱ། ཨོཾ་
པཱཏྱཾ་པྲ་ཏི་ཙྩཾ་སྭཱཧཱ། ཨོཾ་བཛྲ་པུཔྤེ་ཨཱ་ཧཱུཾ་སྭཱ་ཧཱ། ཨོཾ་བཛྲ་
དྷུ་པེ་ཨཱ་ཧཱུྃ་སྭཱ་ཧཱ། ཨོཾ་བཛྲ་དཱི་པེ་ཨཱ་ཧཱུྃ་སྭཱ་ཧཱ། ཨོཾ་བཛྲ་
གནྡྷེ་ཨཱཿཧཱུྃ་སྭཱ་ཧཱ། ཨོཾ་བཛྲ་ནི་ཝི་དྱ་ཨཱཿཧཱུྃ་སྭཱ་ཧཱ། ཨོཾ་བཛྲ་
་ཤཔྟ་ཨཱ་ཧཱུྃ་སྭཱ་ཧཱ། ཨོ་ཨ་བཛྲ་ཨཱ་དདྨེ་ཧཱུྃ། ཨོཾ་ཨཱ་བཛྲ་
བཱི་ནི་ཧཱུཾ། ཨོ་ཨཱ་བཛྲ་གནྡྷེ་ཧཱུྃ། ཨོཾ་ཨཱཿབཛྲ་ར་སེ་ཧཱུྃ། ཨོ་
ཨཱ་བཛྲ་སྤརྨ་ཧཱུཾ། ཨོཾ་ཨ་བཛྲ་དྷརྨེ་ཧཱུྃ། ཨོཾ་གུ་རུ་ཙ་ཀྲ་
སམྦྷ་ར་ཨོཾ་ཨཱ་ཧཾ། གིས་ནང་མཆོད་ཕུལ། ཡབ་ཡུམ་སྙོམ་
པར་ཞུགས་པས་བདེ་སྟོང་གི་ཡེ་ཤེས་བསྐྱེད་པར་གྱུར།
དཀོན་མཆོག་གསུམ་ལ་བདག་སྐྱབས་མཆི། ། སྡིག་པ་
ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་
རང་། །སངས་རྒྱས་བྱང་ཆུབ་ཡིད་ཀྱིས་གཟུང་། །སངས་
215

བདག་བསྐྱེད་ཕྱོགས་བསྒྲིགས།
རྒྱ་ཐམས་ཅད་ལ་ཆོས་ཀྱི་འཁོར་ལོ་བསྐོར་བར་བསྐུལ་ལོ།།
རྒྱལ་བ་མྱ་ངན་ལས་འདའ་བར་བཞེད་པ་རྣམས་བསྐལ་
པ་ཞིང་གི་རྡུལ་སྙེད་དུ་བཞུགས་པར་གསོལ་བ་འདེབས་སོ།།
བགྲོད་དཀའ་སྲིད་པའི་རྒྱ་མཚོ་ལས། །བདག་གིས་འགྲོ་
རྣམས་བསྒྲལ་བའི་ཕྱིར། །རང་གི་བདག་ཉིད་སྐད་ཅིག་
མ། སངས་རྒྱས་རྣམས་ལ་དབུལ་བར་བགྱི། །སེམས་
ཅན་ཐམས་ཅད་ཁྱད་པར་དུ་འཕགས་པའི་བདེ་བ་དང་ལྡན་
པར་གྱུར་ཅིག སེམས་ཅན་ཐམས་ཅད་སྡུག་བསྔལ་དང་
སྡུག་བསྔལ་གྱི་རྒྱུ་ཐམས་ཅད་དང་བྲལ་བར་གྱུར་ཅིག
སེམས་ཅན་ཐམས་ཅད་ཐོབ་ཟིན་པའི་བདེ་བ་དང་མི་འབྲལ་
བར་གྱུར་ཅིག སེམས་ཅན་ཐམས་ཅད་ཉོན་མོངས་པ་དང་
ཉེ་བའི་ཉོན་མོངས་པ་ཐམས་ཅད་དང་བྲལ་བར་གྱུར་ཅིག
ཚོགས་ཞིང་རྣམས་རང་གི་སྨོན་མཚམས་ནས་ཞུགས་
པས་བྱིན་གྱིས་བརླབས་པར་གྱུར། ཨོཾ་སྭ་བྷཱ་ཝ་ཤུདྡྷསརྦ་
དྷརྨཱ་སྭ་བྷཱ་ཝ་ཤུདྡྷོཉཧཾ། ཨོཾ་ཤཱ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་
ཀོཉཧཾ། ཆོས་ཐམས་ཅད་རབ་ཏུ་གནས་པ་མེད་པ་ནམ་
216

བདེ་མཆོག་གི་བདག་བསྐྱེད།
མཁའ་དྲི་མ་མེད་པ་ལྟ་བུའི་འོད་གསལ་བར་གྱུར། དེ་ལྟར་
སྣང་བ་ཐམས་ཅད་བསྡུས་པའི་སྟོང་པ་ཉིད་ལས་རང་གི་
སེམས་ནཱ་དའི་གཟུགས་གྱེན་དུ་འགྲེང་བ་ཤིན་ཏུ་ཕྲ་བ་
དཀར་ལ་དམར་པའི་མདངས་ཆགས་པ་ནམ་མཁར་
གནས་པར་གྱུར། ། ཨོཾ་སུམྦྷ་ནི་སུམྦྷ་ནི་ཧཱུཾ་ཧཱུཾ་ཕཊ། ཨོཾ་
གྲིཙྪ་ན་གྲིཙྪ་ན་ཧཱུྃ་ཧཱུྃ་ཕཊ། ༀ་གྲིཙྪ་ན་པ་ཡ་གྲིཉྩ་ན་པ་ཡ་
ཧུཾ་ཧཱུྃ་ཕཊ། ༀ་ཨཱ་ན་ཡ་ཧོ་བི་རཱ་ཛ་ཧཱུྃ་ཧཱུྃ་ཕཊ། སྔགས་
འོད་ཟེར་དང་བཅས་པ་ཕྱོགས་བཞིར་འཁོད་པ་ཡོངས་སུ་
གྱུར་པ་ལ་ཤར་ནག བྱང་ལྗང་། ནུབ་དམར། ལྷོ་སེར་
བའི་སྣ་ཚོགས་རྡོ་རྗེའི་རྭ་བ་གྲུ་བཞི་པ། །དེའི་དབུས་སུ་
ཧཱུཾ་ལས་སྣ་ཚོགས་རྡོ་རྗེ་ལྟེ་བར་ཧཱུྃ་གིས་མཚན་པ་ལས་འོད་
ཟེར་སྟེང་དང་ལོགས་ཀུན་ཏུ་སྤྲོས་པ་ལས་རྡོ་རྗེའི་ས་གཞི་
གུར་བླ་བྲེ་མདའི་དྲ་བ་མེ་རི་དང་བཅས་པར་གྱུར། ། ཨོ་
མེ་དི་ནཱི་བཛྲ་བྷ་ཝ་བཛྲ་བནྡྷ་ཧཱུྃ། ཨོཾ་བཛྲ་པཱ་ཀཱ་ར་ཧཱུྃ་བཾ་ཧཱུྃ།
ཨོཾ་བཛྲ་པཉྩ་ར་ཧཱུཾ་ཡཾ་ཧཱུཾ། ཨོཾ་བཛྲ་བི་ཏཱ་ན་ཧཱུྃ་ཁཾ་ཧཱུཾ། ཨོཾ་
བཛྲ་ས་ར་ཛ་ལ་ཏྲཾ་སཾ་ཏྲཾ། ཨོཾ་བཛྲ་ཛྭ་ལཱ་ཨ་ན་ལཱརྐ་ཧཱུཾ་ཧཱུཾ་
217

བདག་བསྐྱེད་ཕྱོགས་བསྒྲིགས།
ཧཱུྃ། ཨོཾ་སུམྦྷ་ནི་སུམྦྷ་ནི་ཧུཾ་ཧཱུྃ་ཕཊ། ༀ་གྲིཉྩ་ན་གྲིཉྩ་ན་ཧཱུྃ་
ཧཱུྃ་ཕཊ། ༀ་གྲིདྡྷཱ་ན་པ་ཡ་གྲི་ན་པ་ཡ་ཧཱུྃ་ཧཱུྃ་ཕཊ། ཨོཾ་
ཨཱ་ན་ཡ་ཧོ་བིདྡྷཱ་རཱ་ཛ་ཧཱུྃ་ཧཱུྃ་ཕཊ། བསྲུང་འཁོར་གྱི་དབུས་
སུ་ཡཾ་རཾ་ཁཾ་ལཾ་རྣམས་ལས་རླུང་མེ་ཆུ་སའི་དཀྱིལ་འཁོར་
རིམ་བརྩེགས་ཀྱི་སྟེང་དུ་སུཾ་ལས་རི་རབ། དེའི་སྟེང་དུ་
པཾ་ལས་བྱུང་བའི་སྣ་ཚོགས་པདྨའི་ལྟེ་བར་ཧཱུྃ་ལས་སྣ་ཚོགས་
རྡོ་རྗེ། དེའི་ལྟེ་བར་སྣ་ཚོགས་པདྨ་འདབ་མ་བརྒྱད་པའི་
དབུས་སུ་མཚན་སོ་གཉིས་ཀྱི་ངོ་བོ་ཨ་ཨཱ། ཨི་ཨཱི། ཨུ་
ཨཱ། རྀ་རཱི། ལཾ་ལཾ། ཨེ་ཨཻ། ཨོ་ཨཽ། ཨཾ་ཨསྟེ་དབྱངས་
དཀར་པོ་བཅུ་དྲུག་པ་ཕྲག་གཅིག་གཡས་སྐོར་དང་། སླར་
ཡང་བཅུ་དྲུག་པ་ཕྲག་གཉིས་པ་གཡོན་སྐོར་དུ་རིམ་པ་
གཅིག་གིས་འཁོད། དེའི་ཕྱི་རོལ་ཏུ་དཔེ་བྱད་བརྒྱད་ཅུའི་
ངོ་བོ་ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་ཌ་ཌྷ་ལྷ་
ཎ། ཏ་ཐ་ད་ད་དྷ་དྷ་ན། པ་ཕ་བ་བྷ་མ། ཡ་ཡ་ར་ལ་
ལ་ཝ། ཤ་ཥ་ས་ཧ་ཀྵ་སྟེ་གསལ་བྱེད་དམར་པོ་བཞི་བཅུ་
པ་ཕྲག་གཅིག་གཡས་སྐོར་དང༌། སླར་ཡང་བཞི་བཅུ་པ་
218

བདེ་མཆོག་གི་བདག་བསྐྱེད།
ཕྲག་གཉིས་པ་གཡོན་སྐོར་དུ་རིམ་པ་གཅིག་གིས་འཁོད།
དེ ་གཉིས་ཡོངས་སུ་གྱུར་པ་ལས་དབྱངས་གསལ་གྱི་
གཟུགས་བརྙན་དང་ལྡན་པའི་ཟླ་བ་དཀར་ལ་དམར་བའི་
མདངས་ཅན་མེ་ལོང་དང་མཉམ་པ་ཉིད་ཀྱི་ཡེ་ཤེས། རང་
ནམ་མཁའི་ནཱ་དས་ཟླ་བ་དཀར་ལ་དམར་བའི་མདངས་
ཅན་མཐོང་བ་ན། བདག་གིས་སངས་རྒྱས་ཡབ་ཡུམ་གྱི་
བྱང་སེམས་དཀར་དམར་གྱི་ངོ་བོ་གྱུར་པའི་དབུས་སུ་སྐྱེ་
བ་བླངས་ལ་སེམས་ཅན་གྱི་དོན་བྱའོ་སྙམ་པའི་འཕེན་པ་
དང་ལྡན་པས་ཟླ་བའི་དབུས་སུ་ནཱ་ད་ཞུགས་པ་ལས། རིམ་
བཞིན་ཧཱུྃ་ཡིག་དཀར་ལ་དམར་པོའི་མདངས་ཅན་རྒྱུ་རྡོ་
རྗེ་འཛིན་པའི་རང་བཞིན་ཅན་དུ་རྫོགས་པ་ནི་སོ་སོར་རྟོགས་
པའི་ཡེ་ཤེས། ཧཱུྃ་ལས་འོད་ཟེར་འཕྲོས། དོན་གཉིས་བྱས།
དཔའ་བོ་དང་རྣལ་འབྱོར་མ་རྣམས་སྤྱན་དྲངས་ཏེ་ནཱ་ད་ལ་
ཐིམ་ཞིང་། ཧཱུྃ་ཡིག་ལྷན་སྐྱེས་ཀྱི་དགའ་བའི་རང་བཞིན་
ཅན་དུ་གྱུར་པ་ནི་བྱ་བ་སྒྲུབ་པའི་ཡེཤེས། ཨོཾ་ཨཱ་ཧཱུཾ། ཨོཾ་
སརྦ་བཱི་ར་ཡོ་གི་ནཱི་ཀཱ་ཡ་ཝཀ་ཙིཏྟ་བཛྲ་སྭ་བྷཱ་ཝ་ཨཱཏྨ་ཀོཉཧཾ།
219

བདག་བསྐྱེད་ཕྱོགས་བསྒྲིགས།
ཨོཾ་སྭ་བྷཱ་ཝ་ཤུདྡྷསརྦ་དྷརྨཱ་སྭ་བྷཱ་ཝ་ཤུདྡྷོཉཧཾ། ཟླ་བ་དབྱངས་
གསལ་ཧཱུྃ་དང་བཅས་པ་ཡོངས་སུ་གྱུར་པ་ལས་རྟེན་དང་
བརྟེན་པའི་དཀྱིལ་འཁོར་ཐམས་ཅད་དུས་གཅིག་ཏུ་གྲུབ་
པ་ནི་ཆོས་ཀྱི་དབྱིངས་ཀྱི་ཡེ་ཤེས་ཏེ། དེ་ཡང་ཁང་པ་
བརྩེགས་པའི་གཞལ་ཡས་ཁང་གྲུ་བཞི་སྒོ་བཞི་རྟ་བབས་
བཞི་དང་བཅས་པ་མཚན་ཉིད་ཐམས་ཅད་ཡོངས་སུ་རྫོགས་
པ་སྲུང་འཁོར་མེ་རི་དང་བཅས་པའི་ཕྱི་རོལ་ཏུ་དུར་ཁྲོད་
བརྒྱད་དང་། གཞལ་ཡས་ཁང་གི་ནང་གི་སྟེང་འོག་རྣམས་
ཤར་དཀར། བྱང་ལྗང་། ནུབ་དམར། ལྷོ་སེར། དབུས་
སྔོ་བ། དེའི་དབུས་སུ་སྣ་ཚོགས་པདྨ་དང་ཉི་མའི་དཀྱིལ་
འཁོར། དབུས་ཀྱི་པདྨའི་ལྟེ་བར་ཉི་མའི་གདན་ལ་རང་
ཉིད་བཅོམ་ལྡན་འདས་ཧེ་རུ་ཀ་སྐུ་མདོག་མཐིང་ག་ཞལ་
བཞི་པའི་རྩ་ཞལ་ནག གཡོན་ཞལ་ལྗང་། རྒྱབ་ཞལ་
དམར། གཡས་ཞལ་སེར་བ། ཞལ་རེ་རེ་ཡང་སྤྱན་གསུམ་
པ། ཕྱག་བཅུ་གཉིས། དཔྲལ་བར་རྡོ་རྗེ་རྩེ་ལྔ་པའི་ཕྲེང་
བ་འཛིན་པ། ཞབས་གཡས་བརྐྱངས་པས་འཇིགས་བྱེད་
220

བདེ་མཆོག་གི་བདག་བསྐྱེད།
ནག་པོ་ལག་པ་བཞི་པའི་དང་པོ་གཉིས་ཐལ་མོ་སྦྱར་བ།
གཡས་ལྷག་མས་ཌཱ་མ་རུ་དང༌། གཡོན་ལྷག་མས་རལ་
གྲི་འཛིན་པའི་མགོ་བོ་མནན་པ། གཡོན་བསྐུབས་པས་
དུས་མཚན་མ་དམར་མོ་ལག་པ་བཞི་པའི ་དང་པོ་
གཉིས་ཐལ་མོ་སྦྱར་བ། ལྷག་མ་གཉིས་ཐོད་པ་དང་ཁ་ཊཾ་
ག་འཛིན་པའི་ནུ་མ་མནན་པ། གདན་གཉིས་ཀའང་
གདོངས་གཅིག་པ། མིག་གསུམ་པ། ཕྱག་རྒྱ་ལྔས་བརྒྱན་
པ། ཕྱག་དང་པོ་གཉིས་ཀྱིས་རྡོ་རྗེ་ཕག་མོ་ལ་འཁྱུད་པའི་
གཡས་པས་རྡོ་རྗེ་རྩེ་ལྔ་པ་དང་། གཡོན་པས་དྲིལ་བུ་
བསྣམས་པ། དེའི་འོག་མ་གཉིས་ཀྱིས་གླང་པོ་ཆེའི་པགས་
པ་དཀར་པོ་ཁྲག་དང་བཅས་པའི་ན་བཟའ་ཕྱག་གཡས་
པས་ལག་པ་གཡོན་པ་དང་། གཡོན་པས་རྐང་པ་གཡོན་
པའི་པགས་པ་རང་གི་རྒྱབ་དུ་སྡིགས་མཛུབ་དང་བཅས་པའི་
ཕྱག་གིས་བརྒྱངས་ཏེ་འཛིན་པའི་སྡིགས་མཛུབ་ཀྱི་རྩེ་གཉིས་
སྨིན་མའི་ཐད་སོར་གནས་པ། གཡས་ཀྱི་གསུམ་པ་ན་ཌ་
མ་རུ། བཞི་པ་ན་དགྲ་སྟ། ལྔ་པ་ན་གྲི་གུག དྲུག་པ་ན་
221

བདག་བསྐྱེད་ཕྱོགས་བསྒྲིགས།
མདུང་རྩེ་གསུམ་པ་བསྒྲེང་བ། གཡོན་པའི་ཕྱག་གསུམ་
པ་ན་རྡོ་རྗེས་མཚན་པའི་ཁ་ཊཾ་ག བཞི་པ་ན་ཁྲག་གིས་
བཀང་བའི་ཐོད་པ། ལྔ་པ་ན་རྡོ་རྗེའི་ཞགས་པ། དྲུག་པ་
ན་ཚངས་པའི་མགོ་བོ་གདོང་བཞི་པ་བསྣམས་ཤིང་། སྣ་
ཚོགས་རྡོ་རྗེས་མཚན་པའི་རལ་བའི་ཐོར་ཅོག་ཅན། དབུ་
རེ་རེ་ལ་རྡོ་རྗེ་ནག་པོའི་ཕྲེང་བ་སྟོད་སྨད་དུ་གནས་པ་གཉིས་
ལ་བརྒྱུས་པའི་ཐོད་པ་སྐམ་པོ་ལྔ་ལྔའི་ཕྲེང་བས་བརྒྱན་པ།
དབུའི་གཡོན་དུ་ཅུངཟད་ཡོ་བའི་ཟླ་བ་ཕྱེད་པ་འཆང་བ།
ཞལ་རྣམ་པར་འགྱུར་བ། མཆེ་བ་བཞི་བཞི་གཙིགས་ཤིང་
འཇིགས་སུ་རུང་བ། སྒེག་པ་དཔའ་བ་མི་སྡུག་པ་སྟེ་སྐུའི་
ཉམས་གསུམ་དང་། རྒོད་དང་དྲག་ཤུལ་འཇིགས་སུ་རུང་
བ་སྟེ་གསུང་གི་ཉམས་གསུམ་དང་། སྙིང་རྗེ་དང་རྔམས་
པ་དང་ཞི་བ་སྟེ་ཐུགས་ཀྱི་ཉམས་གསུམ་སྟེ་ཉམས་དགུ་དང་
ལྡན་པ། སྟག་གི་པགས་པའི་ཤམས་ཐབས་ཅན། མིའི་
རྒྱུ་མ་ལ་བརྒྱུས་པའི་མི་མགོ་རློན་པ་ལྔ་བཅུའི་ཕྲེང་བ་འབྱུང་
བ། ཕྱག་རྒྱ་དྲུག་གིས་རྒྱས་བཏབ་པ། མི་རུས་ཀྱི་ཐལ་
222

བདེ་མཆོག་གི་བདག་བསྐྱེད།
བས་ལུས་ཐམས་ཅད་ལ་བྱུག་པའོ། །བཅོམ་ལྡན་འདས་
ལ་མངོན་དུ་ཕྱོགས་པར་བཅོམ་ལྡན་འདས་མ་རྡོ་རྗེ་ཕག་
མོ་སྐུ་མདོག་དམར་མོ་ཞལ་གཅིག་པ་ཕྱག་གཉིས་པ་སྤྱན་
གསུམ་པ། གཅེར་མོ་སྐྲ་གྲོལ་པ་ཐོད་པའི་དུམ་བུས་བརྒྱན་
པའི་འོག་པག་ཅན། ཕྱག་གཡོན་པས་ཡབ་ཀྱི་མགུལ་བ་
ནས་འཁྱུད་པའི་ཐོད་པ་ན་བདུད་བཞི་ལ་སོགས་པའི་ཁྲག་
གིས་བཀང་བ་བསྣམས་པ། གཡས་པས་ཕྱོགས་བཅུའི་
གདུག་པ་ཅན་ཀུན་ལ་གྲི་གུག་དང་བཅས་པའི་སྡིགས་
མཛུབ་ཀྱིས་སྡིགས་པར་མཛད་པ། འཇིག་དུས་ཀྱི་མེ་ལྟར་
འབར་བ། བྱིན་པ་གཉིས་ཀྱིས་ཡབ་ཀྱི་བརླའི་སྟེང་ནས་
ལེགས་པར་འཁྲིལ་བ། བདེ་བ་ཆེན་པོའི་རང་བཞིན་གྱི་
ཐུགས་རྗེ་ཆེན་པོའི་བདག་ཉིད་ཅན་ཕྱག་རྒྱ་ལྔས་བརྒྱན་པ།
མི་མགོ་སྐམ་པོ་ལྔའི་ཐོད་དང་། མི་མགོ་སྐམ་པོ་ལྔ་བཅུའི་
དོ་ཤལ་ཅན་ཏེ། གཉིས་ཀའང་ཡེ་ཤེས་ཀྱི་མེ་རབ་ཏུ་འབར་
བའི་དབུས་ན་བཞུགས་པ། རྐང་པ་གཉིས་བགྲད་པ་གཞུའི་
དབྱིབས་སུ་ཡོད་པ་ཡོངས་སུ་གྱུར་པ་ལས་འབྱུང་བ་རིམ་
223

བདག་བསྐྱེད་ཕྱོགས་བསྒྲིགས། །
བརྩེགས་ཀྱི་རླུང་གཞུའི་དབྱིབས་ཅན་དང་། སུམ་མདོ་
གྲུ་གསུམ་གྱི་གཟུགས་སུ་ཡོད་པ་ལས་མེ་དཀྱིལ་ཟུར་གསུམ་
དང་། ལྟོ་བ་ཟླུམ་པོའི་དབྱིབས་ཅན་ལས་ཆུ་དཀྱིལ་ཟླུམ་
པོ་དང་། སྙིང་ག་གྲུ་བཞི་པ་ལས་ས་དཀྱིལ་གྲུ་བཞི་དང་།
སྒལ་ཚིགས་ལས་རི་རབ། སྤྱི་བོའི་རྩ་སོ་གཉིས་ལས་པདྨ།
ལུས་འདོམ་གང་ཡན་མན་དང་ཕུན་ཚུན་མཉམ་པ་ལས་
ངོས་བཞི་མཉམ་པའི་གཞལ་ཡས་ཁང་གྲུ་བཞི་ཕ་གུ་དང་
དྲ་ཕྱེད་སོགས་ཀྱི་རྒྱན་གྱིས་རབ་ཏུ་མཛེས་པའི་ཧེ་རུ་ཀའི་
དཀྱིལ་འཁོར། རྐང་བརྒྱད་ལས་ཀ་བ་བརྒྱད། སྙིང་ག་
ཆོས་ཀྱི་འཁོར་ལོའི་དབུས་ཀྱི་དྷ་ཏཱིའི་ནང་གི་བྱང་སེམས་
བ་མོ་ལྟ་བུ་འཛག་པ་ཡུངས་ཀར་སྦོམ་པོའི་ཚད་ཀྱི་དཔྱིད་
ཧཱུྃ་ཡིག་ཡོངས་སུ་གྱུར་པ་ལས་བཅོམ་ལྡན་འདས་དཔལ་
ཧེ་རུ་ཀ་སྐུ་མདོག་མཐིང་ག་ཞལ་བཞི་ཕྱག་བཅུ་གཉིས་པ་
ཕྱག་མཚན་རྒྱན་དང་བཅས་པ། ལྟེ་བའི་དམར་ཆ་གཏུམ་
མོའི་མེའི་གཟུགས་ཀྱི་ཐིག་ལེ་ཡོངས་སུ་གྱུར་པ་ལས་ཕག་
མོ་དམར་མོ་གྲི་གུག་དང་ཐོད་པ་འཛིན་ཅིང་ཕྱག་རྒྱ་ལྔས་
224

བདེ་མཆོག་གི་བདག་བསྐྱེད།
བརྒྱན་པ་སྟེ། དཔྱིད་དང་ཐིག་ལེའི་ངོ་བོ་གཉིས་སྙིང་གར་
ཕྲད་ནས་སྙོམས་པར་འཇུག་པས་བཞུགས་པ། སྙིང་གའི་
ཤར་ལ་སོགས་པའི་འབྱུང་བ་བཞིའི་རླུང་རྒྱུ་བའི་རྩ་འདབ་
བཞི་ཤར་ནས་གཡས་བསྐོར་དུ་ལཾ་མཾ་པཾ་ཧཱུྃ་བཞིའི་ཡི་གེ་དང་
ངོ་བོ་དབྱེར་མེད་དུ་གནས་པ། ༈ ཡོངས་སུ་གྱུར་པ་ལས།
ཤར་དུ་མཁའ་འགྲོ་མ་ནག་མོ། བྱང་དུ་ལཱ་མ་ལྗང་གུ ནུབ་
ཏུ་ཁཎྜ་རོ་ཧི་དམར་མོ། ལྷོར་གཟུགས་ཅན་མ་སེར་མོ།།
ཐམས་ཅད་ཀྱང་ཞལ་གཅིག་ཕྱག་གཉིས་གྲི་ཐོད་འཛིན་པའི་
མཆན་ཁུང་ན་ཁ་ཊཾ་ག་བསྣམས་པ། གཡས་བརྐྱང་གིས་
བཞུགས་ཤིང་། ཕྱག་རྒྱ་ལྔས་བརྒྱན་པ། ཐོད་སྐམ་ལྔའི་
དབུ་རྒྱན་དང་། ཐོད་སྐམ་ལྔ་བཅུའི་དོ་ཤལ་ཅན་ནོ།། ཤར་
ལྷོ་ལ་སོགས་པའི་མཆོད་པ་བཞིའི་རྩ་འདབ་ལས་བདུད་རྩི་
ལྔས་གང་བའི་ཐོད་པ་བཞི་སྟེ་བདེ་ཆེན་གྱི་འཁོར་ལོ། སྤྱི་
བོ་ལ་སོགས་པའི་གནས་ཉེར་བཞིར། པཱ། ཛཱ། ཨོ། ཨ།
གོ རཱ། དེ། མཱ། ཀཱ ཨོ། ཏྲི། ཀོ ཀ ལ། ཀཱ ཧི། པྲ།
གྲི། སོ། སུ། ནཱ། སི། མ། ཀུ་རྣམས་ཐིག་ལེས་བརྒྱན་
225

བདག་བསྐྱེད་ཕྱོགས་བསྒྲིགས།
པ་ཡོངས་སུ་གྱུར་པ་ལས་རྩིབས་ཁོང་སྟོང་རྩིབས་ཤུན་གྱི་
རྣམ་པ་དང་ལྡན་པའི་འཁོར་ལོ་ཉེར་བཞིའི་རྣམ་པ་ཅན་ཕྱིའི་
ཡུལ་ཉེར་བཞི་དངོས་སོ། །གནས་ཉེར་བཞིའི་རྩ་དང་
ཁམས་ངོ་བོ་དབྱེར་མེད་དུ་གནས་པ་ཡོངས་སུ་གྱུར་པ་ལས་
རྩ་ནང་གི་ཁམས་ལས་དཔའ་བོ་ཉེར་བཞི་དང་། རྩ་ལས་
དཔའ་མོ་ཉེར་བཞིར་གྱུར་པ་ནི། སྐྲ་མཚམས་པ་ལླིར་མཱ་
ལ་ཡར་ཁཎྜ་ཀ་པཱ་ལ་དང་རབ་གཏུམ་མ། སྤྱི་གཙུག་ཛ་
ལནྡྷཱ་རར་མཧཱ་ཀངྐ་ལ་དང་གཏུམ་མིག་མ། རྣ་བ་གཡས་
པ་ཨོ་ཌི་ཡ་ནར་ཀངྐ་ལ་དང་འོད་ལྡན་མ། ལྟག་པ་ཨ་ཅུ་
ཏར་མཆེ་བ་རྣམ་པར་གཙིགས་པ་དང་སྣ་ཆེན་མ་སྟེ་གནས་
སོ། །རྣ་བ་གཡོན་པ་གོ་དཱ་བ་རཱིར་སུ་ར་བཻ་རི་ཎ་དང་དཔའ་
བོའི་བློ་ཅན་མ། སྨིན་མཚམས་རཱ་མེ་ཤུ་རི ར་འོད་
དཔག་མེད་དང་ཁརྦ་རི། མིག་གཉིས་དེ་ཝཱི་ཀོ་ཊིར་རྡོ་རྗེའི་
འོད་དང་ལངྒའི་དབང་ཕྱུག་མ། ཕྲག་པ་གཉིས་མཱ་ལ་ཝར་
རྡོ་རྗེའི་སྐུ་དང་ཤིང་གྲིབ་མ་སྟེ་ཉེ་བའི་གནས་ཏེ་ཐུགས་ཀྱི་
འཁོར་ལོའི་ལྷ་རྣམས་སྐུ་མདོག་སྔོན་པོ་ནམ་མཁའ་ལ་སྤྱོད་
226

བདེ་མཆོག་གི་བདག་བསྐྱེད།
པའི་ཚུལ་གྱིས་བཞུགས་པ། མཆན་ཁུང་གཉིས་ཀཱ་མ་རཱུ་
པར་མྱུ་གུ་ཅན་དང་ས་སྲུང་མ། ནུ་མ་གཉིས་ཨོ་ཊེར་རྡོ་
རྗེ་རལ་པ་ཅན་དང་འཇིགས་བྱེད་ཆེན་མོ་སྟེ་ཞིང་ངོ་། ། ལྟེ་
བ་ཏྲི་ཤ་ཀུ་ནེར་དཔའ་བོ་ཆེན་པོ་དང་རླུང་གི་ཤུགས་ཅན་
མ། སྣ་རྩེ་ཀོ་ས་ལར་རྡོ་རྗེ་ཧཱུྃ་མཛད་དང་ཆང་འཐུང་མ་
སྟེ་ཉེ་བའི་ཞིང་ངོ༌། །ཁ་ཀལིངྐར་རབ་ཏུ་བཟང་པོ་དང་
སྔོ་སངས་ལྷ་མོ། མགྲིན་པ་ལམ་པཱ་ཀར་རྡོ་རྗེ་བཟང་པོ་
དང་ཤིན་དུ་བཟང་མོ་སྟེ་ཚརྗོ་ཧའོ། །སྙིང་ཀཱཉྩིར་འཇིགས་
བྱེད་ཆེན་པོ་དང་རྟ་རྣ་མ། འབྲས་བུ་གཉིས་ཧི་མཱ་ལ་ཡར་
མིག་མི་བཟང་དང་བྱ་གདོང་མ་སྟེ་ཉེ་བའི་ཚནྡྲ་ཧ་སྟེ་གསུང་
གི་འཁོར་ལོའི་ལྷ་རྣམས་སྐུ་མདོག་དམར་པོ་ས་ལ་སྤྱོད་པའི་
ཚུལ་གྱིས་བཞུགས་པ། མཚན་མ་པྲ་ཏ་པུ་རིར་སྟོབས་
པོ་ཆེ་དང་འཁོར་ལོའི་ཤུགས་ཅན་མ། བཤང་ལམ་གྲི་ཧ་
དེ་བ་ཏར་རིན་ཆེན་རྡོ་རྗེ་དང་དུམ་སྐྱེས་མ་སྟེ་འདུ་བའོ།
།བརླ་གཉིས་སོ་རཱཋར་རྟ་མགྲིན་དང་ཆང་འཚོང་མ། བྱིན་
པ་གཉིས་སུ་ཝཎ་དཱི་པར་ནམ་མཁའི་སྙིང་པོ་དང་འཁོར་
227

བདག་བསྐྱེད་ཕྱོགས་བསྒྲིགས།
ལོའི་གོ་ཆ་མ་སྟེ་ཉེ་བའི་འདུ་བའོ། །སོར་མོ་བཅུ་དྲུག་ནཱ་
ག་རར་དཔལ་ཧེ་རུ་ཀ་དང་ཤིན་ཏུ་དཔའ་མོ། བོལ་གོང་
གཉིས་སིནྡྷཱར་པདྨ་གར་གྱི་དབང་ཕྱག་དང་སྟོབས་ཆེན་སྟེ་
དུར་ཁྲོད་དོ། །མཐེ་བོང་བཞི་མ་རུར་རྣམ་པར་སྣང་མཛད་
དང་འཁོར་ལོས་སྒྱུར་མ། པུས་མོ་གཉིས་ཀུ་ལུ་ཏུར་རྡོ་
རྗེ་སེམས་དཔལ་དང་བརྩོན་འགྲུས་ཆེན་མོ་སྟེ་ཉེ་བའི་དུར་
ཁྲོད་དེ་སྐུའི་འཁོར་ལོའི་ལྷ་རྣམས་སྐུ་མདོག་དཀར་པོ་ས་
འོག་ན་སྤྱོད་པའི་ཚུལ་གྱིས་བཞུགས་པ། དཔའ་བོ་དཔའ་
མོ་ཐམས་ཅད་ཞལ་གཅིག་ཕྱག་གཉིས་སྤྱན་གསུམ་པ།
ཐོད་སྐམ་ལྔའི་དབུ་རྒྱན་ཅན། དཔའ་བོ་རྣམས་རྡོ་དྲིལ་
བཟུང་ནས་ཡུམ་ལ་འཁྱུད་ཅིང་རལ་པའི་ཐོར་ཅོག་ལ་སྣ་
ཚོགས་རྡོ་རྗེ་དང་ཟླ་ཚེས་ཀྱིས་བརྒྱན་པ། དཔྲལ་བར་རྡོ་
རྗེའི་ཕྲེང་བ་དང་ཕྱག་རྒྱ་དྲུག་གིས་བརྒྱན་པ། ཐོད་རློན་
ལྔ་བཅུའི་དོ་ཤལ་ཅན། སྟག་ཤམ་གསོལ་ཞིང་གཡས་
བརྐྱང་གིས་བཞུགས་པ། དཔའ་མོ་རྣམས་གྲི་ཐོད་འཛིན་
ཅིང་ཡབ་ལ་འཁྲིལ་སྦྱོར་གྱིས་བཞུགས་པ། ཐོད་པའི་དུམ་
228

བདེ་མཆོག་གི་བདག་བསྐྱེད།
བུས་བརྒྱན་པའི་འོག་པག་དང༌། ཐོད་སྐམ་ལྔ་བཅུའི་དོ་
ཤལ་ཅན། ཕྱག་བརྒྱ་ལྔས་བརྒྱན་པའོ། །ཁ་ལ་སོགས་
པོའི་གནས་རང་རང་གི་རྩ་ཧྭ་རིང་པོ་དང་ངོ་བོ་དབྱེར་མེད་
དུ་གནས་པ་ཡོངས་སུ་གྱུར་པ་ལས་སྒོ་མཚམས་མ་བརྒྱད་
དུ་གྱུར་པ་ནི། ལྕེའི་རྩ་བར་ཁ་གདོང་མ་ནག་མོ། ལྟེ་བའི་
བུག་པར་འུག་གདོང་མ་ལྗང་གུ། རྟགས་ཀྱི་སྒོར་ཁྱི་གདོང་
མ་དམར་མོ། བཤང་ལམ་གྱི་སྒོར་ཕག་གདོང་མ་སེར་
མཛོད་སྤུའི་བུ་གར་གཤིན་རྗེ་བརྟན་མ་གཡས་སྔོན་
མོ། 
གཡོན་སེར་བ། རྣ་བའི་བུག་པ་གཉིས་སུ་གཤིན་རྗེ་ཕོ་ཉ་
མོ་གཡས་སེར་གཡོན་དམར་བ། མིག་གཉིས་ན་གཤིན་
རྗེ་མཆེ་བ་མ་གཡས་དམར་གཡོན་ལྗང་བ། སྣ་བུག་གཉིས་
། ཐམས་
ན་གཤིན་རྗེ་འཇོམས་མ་གཡས་ལྗང་གཡོན་སྔོ་བ
ཅད་ཀྱང་ཞལ་གཅིག་ཕྱག་གཉིས་གྲི་ཐོད་འཛིན་པའི་མཆན་
ཁུང་ན་ཁ་ཊཾ་ག་བསྣམས་པ། ཕྱག་རྒྱ་ལྔས་བརྒྱན་ཅིང་
རོའི་གདན་ལ་གཡས་བརྐྱང་གིས་བཞུགས་པ། ཐོད་སྐམ་
ལྔའི་དབུ་རྒྱན་ད། སྐམ་པོ་ལྔ་བཅུའི་དོ་ཤལ་ཅན་དུ་གྱུར།
229

བདག་བསྐྱེད་ཕྱོགས་བསྒྲིགས།
ད་དུང་དེ་ལས་ཀྱང་བསྡུས་པར་མོས་ན། སྙིང་གའི་ཤར་ལ་སོགས་
པའི་འབྱུང་བ་བཞིའི་རླུང་རྒྱུ་བའི་རྩ་འདབ་བཞི་ཞེས་པའི་
མཚམས། ༈ ཡོངས་སུ་གྱུར་པ་ལས་མཁའ་འགྲོ་མ་སོགས་
བཞི་དང་། ཤར་ལྷོ་ལ་སོགས་པའི་མཆོད་པ་བཞིའི་རྩ་
འདབ་བཞི་ཡོངས་སུ་གྱུར་པ་ལས་མཚམས་བཞིར་བདུད་
རྩི་ལྔས་གང་བའི་ཐོད་པ་བཞི་སྟེ་བདེ་ཆེན་གྱི་འཁོར་ལོའོ།།
རང་གི་སྤྱི་བོ་ལ་སོགས་པའི་གནས་ཉེར་བཞིར་པཱ་ཛཱ་ཨོ་ཨ་
གོ་རཱ་དེ་མཱ། ཀ་ཨོ་ཏྲི་ཀོ་ཀ་ལ་ཀཱ་ཧི། པྲ་གྲི་སོ་སུ་ནཱ་སི་
མ་ཀུ་རྣམས་ཐིག་ལེས་བརྒྱན་པ་ཡོངས་སུ་གྱུར་པ་ལས་
རྩིབས་ཁོང་སྟོང་རྩིབས་ཤུན་གྱི་རྣམ་པ་དང་ལྡན་པའི་འཁོར་
ལོ་ཉེར་བཞིའི་རྣམ་པ་ཅན་ཕྱིའི་ཡུལ་ཉེར་བཞི་དངོས་སོ།།
གནས་ཉེར་བཞིའི་རྩ་དང་ཁམས་ངོ་བོ་དབྱེར་མེད་དུ་གནས་
པ་ཡོངས་སུ་གྱུར་པ་ལས་ཐུགས་གསུང་སྐུའི་དཔའ་བོ་དང་
དཔའ་མོ་ཉེར་བཞི་དང་། ལྕེའི་རྩ་བར་གནས་པའི་རྩ་ལ་
སོགས་པའི་རྩ་བརྒྱད་ཡོངས་སུ་གྱུར་པ་ལས། ཁ་གདོང་
མ་སོགས་བརྒྱད་དུ་གྱུར། ཅེས་བརྗོད།
230

བདེ་མཆོག་གི་བདག་བསྐྱེད།
༈ ཡབ་ཀྱི་གསང་གནས་ཧཱུྃ་ལས་རྡོ་རྗེ་དཀར་པོ་བྱུ་
ལས་ནོར་བུ་དམར་པོ་རྩེ་མོར་བྱུ་སེར་པོས་མཚན་པ། ཡུམ་
གྱི་གསང་གནསཨཱ་ལས་པདྨ་དམར་པོ་ང་ལས་ཟེར་འབྲུ་
དཀར་པོ་རྩེ་མོར་ངུ་སེར་མོས་མཚན་པ། ཡབ་ཀྱི་ལྟེ་བ་
དང་ཐུགས་ཀ ཡུམ་གྱི་མགྲིན་པ་དང་དཔྲལ་བར་ཟླ་གདན་
ལ་ཡུམ་གྱི་སྙིང་པོ་དང་ཉེ་སྙིང་། ཡུམ་གྱི་ལྟེ་བ་དང་ཐུགས་
ཀ ཡབ་ཀྱི་མགྲིན་པ་དང་དཔྲལ་བར་ཉི་གདན་ལ་ཡབ་
ཀྱི་སྙིངཔོ་དང་ཉེ་སྙིང་རྣམས་ཁ་དོག་དམར་པོ་ཕན་ཚུན་
ཞལ་སྦྱོར་ཞིང་འོད་ཟེར་འཁྱུད་པའི་རྣམ་པར་གྱུར། ཨོཾ་
ཨཱཧཾ། སྙོམ་པར་ཞུགས་པས་དགའ་བཞི་རིམ་བཞིན་དྲང།
ལྷན་སྐྱེས་ཀྱི་བདེ་སྟོང་དབྱེར་མེད་དུ་སྦྱར་བ་བྱང་ཕྱོགས་
སོ་བདུན་གྱི་ངོ་བོ་ལྷ་སོ་བདུན་གྱི་རྣམ་པར་ཤར་བ་ནམ་
མཁའི་འཇའ་ཚོན་ལྟ་བུར་གྱུར། རང་གི་ཐུགས་ཀར་ཟླ་
གདན་ལ་རྡོར་སེམས་ཀྱི་ངོ་བོ་ཨོ་ཧ་དཀར་པོ། མགོ་བོར་
ཉི་མ་ལ་རྣམ་སྣང་གི་ངོ་བོ་ན་མ་ཧི་སེར་པོ། སྤྱི་གཙུག་ཏུ་
ཉི་མ་ལ་པདྨ་གར་དབང་གི་ངོ་བོ་སྭཱ་ཧཱ་ཧུ་དམར་པོ། ཕྲག་
231

བདག་བསྐྱེད་ཕྱོགས་བསྒྲིགས།
པ་གཉིས་སུ་ཉི་མ་ལ་དཔལ་ཧེ་རུ་ཀའི་ངོ་བོ་བོ་ཥཊ་ཧེ་ནག་
པོ། མིག་གཉིས་སུ་ཉི་མ་ལ་རྡོ་རྗེ་ཉི་མའི་ངོ་བོ་ཧཱུཾ་ཧཱུཾ་ཧོ་དམར་
སེར། དཔྲལ་བར་ཉི་མ་ལ་རྟ་མཆོག་གི་ངོ་བོ་ཕཊ་ཧཾ་ལྗང་
གུ གཙོ་མོའི་ལྟེ་བར་ཉི་མ་ལ་རྡོ་རྗེ་ཕག་མོའི་ངོ་བོ་ཨོ་པཾ་
དམར་པོ། སྙིང་ཁར་ཉི་མ་ལ་གཤིན་རྗེ་མའི་ངོ་བོ་ཧཱུྃ་ཨོཾ་
སྔོན་པོ། མགྲིན་པར་ཟླ་བ་ལ་རྨོངས་བྱེད་མའི་ངོ་བོ་ཧཱུཾ་
མོ་དཀར་པོ། མགོ་བོར་ཉི་མ་ལ་སྐྱོད་བྱེད་མའི་ངོ་བོ་ཧཱུཾ་
གྲོགས་སེར་པོ། སྤྱི་གཙུག་ཏུ་ཉི་མ་ལ་སྐྲག་བྱེད་མའི་ངོ་བོ་ཧཱུཾ་
ཧཱུྃ་ལྗང་གུ དཔྲལ་པར་ཉི་མ་ལ་ཙཎྜི་ཀའི་ངོ་བོ་ཕཊ་ཕཊ་
དུད་ཁ་རྣམས་ཀྱིས་མཚན་པར་གྱུར། །
ཕི། ལྷ་ཐམས་ཅད་ཀྱི་ཐུགས་ཀར་ཉི་གདན་ལ་གནས་
པའི་ཧཱུྃ་ཡིག་ལས་འཕྲོས་པའི་འོད་ཟེར་གྱིས་ཕྱོགས་བཅུའི་
འཇིག་རྟེན་གྱི་ཁམས་ན་བཞུགས་པའི་དཔའ་བོ་དང་དཔའ་
མོའི་དབང་ཕྱུག་མ་ཡེ་ཤེས་པའི་འཁོར་ལོ་དང་དབང་གི་
ལྷ་དང་མཆོད་པའི་ལྷ་མོ་དང་བཅས་པ་མདུན་གྱི་ནམ་
མཁའ་སྤྱན་དྲངས། འོད་ཟེར་རང་གི་སྙིང་གར་ཐིམ། ཧཱུྃ།
232

བདེ་མཆོག་གི་བདག་བསྐྱེད།
ཨོཾ་ཨགྷཾ་པྲ་ཏི་ཙྪ་སྭཱཧཱ། བཛྲ་ཨཾ་ཀུ་ཤ་ཛ༔ བཛྲ་པཱ་ཤ་ཧཱུཾ།
བཛྲ་སྤོ་ཊ་པཾ། བཛྲ་གྷཎྜ་ཧོ་ལྷ་ཐམས་ཀྱི་སྤྱི་བོར་ཟླ་བ་ལ་
ཨོཾ་དཀར་པོ། མགྲིན་པར་པདྨ་ལ་ཨཱཿདམར་པོ། ཐུགས་
ཀར་ཉི་མ་ལ་ཧཱུཾ་སྔོན་པོ། ཨོ་ཡོ་ག་ཤུདྡྷ༔ སརྦ་དྷརྨཱ༔ ཡོག་
ཤུདྡྷོཉ་ཧཾ། ཨོཾ་ཨཱ་ཧཱུཾ། ཨོཾ་སརྦ་བཱི་ར་ཡོ་གི་ནི་ཀཱ་ཡ་ཝཱཀ་
ཙིཏྟ་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། ཨོཾ་བཛྲ་ཤུདྡྷ༔ སརྦ་དྷརྨཱ༔
བཛྲ་ཤུདྡྷོཉ་ཧཾ། ཨོཾ་ཨགྷཾ་པྲ་ཏི་ཙྪ་སྭཱཧཱ། དེ་བཞིན་གཤེགས་
པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་
གསོལ། ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་
ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་གསུངས་ཤིང་
བདུད་རྩིའི་ཆུ་རྒྱུན་གྱིས་སྤྱི་བོ་ནས་དབང་བསྐུར་བས་གཙོ་
བོ་ལ་རྡོར་སེམས། ཕག་མོ་ལ་མི་བསྐྱོད་པ། མཁའ་འགྲོ་
མ་སོགས་བཞི་ལ་རིན་འབྱུང་། ཐུགས་འཁོར་གྱི་ལྷ་རྣམས་
ལ་མི་བསྐྱོད་པ། གསུང་འཁོར་གྱི་ལྷ་རྣམས་ལ་སྣང་མཐའ།
སྐུ་འཁོར་གྱི་ལྷ་རྣམས་ལ་རྣམ་སྣང་། དམ་ཚིག་འཁོར་
ལོའི་ལྷ་རྣམས་ལ་དོན་གྲུབ་ཀྱིས་དབུ་བརྒྱན་ཅིང་དབང་གི་
233

བདག་བསྐྱེད་ཕྱོགས་བསྒྲིགས།
ལྷ་རྣམས་རང་ལ་ཐིམ་པར་གྱུར། ཨོཾ་ཨགྷཾ་པྲ་ཏི་ཙྪ་སྭཱཧཱ།
ཨོ་པཱདྷཾ་པྲ་ཏི་ཙྪ་སྭཱཧཱ། ཨོཾ་ཨཱཉྩ་མཱ་ཎཾ་པྲ་ཏི་ཙྪ་སྭཱཧཱ། ཨོཾ་
བཛྲ་པུབྦེ་ཨཱཿཧཱུྃ་སྭཱ་ཧཱ། ཨོཾ་བཛྲ་དྷུ་པེ་ཨཱ༔ཧཱུྃ་སྭཱ་ཧཱ། ཨོཾ་བཛྲ་
དཱི་པེ་ཨཱ༔ཧཱུྃ་སྭཱཧཱ། ཨོཾ་བཛྲ་གནྡྷེ་ཨཱཿཧཱུྃ་སྭཱཧཱ། བཛྲ་ནི་ཝིདྱ་
ཨཱ༔ཧཱུྃ་སྭཱཧཱ། ཨོཾ་བཛྲ་ཤཔྟ་ཨཱཿཧཱུྃ་སྭཱཧཱ། ཨོཾ་བཛྲ་ཨཱ་
དདྨེ་ཧཱུྃ། ཨོཾ་ཨཱཿབཛྲ་བི་ནི་ཧཱུཾ། ཨོཾ་ཨཱཿབཛྲ་གནྡྷེ་ཧཱུྃ། ཨོཾ་
ཨཱབཛྲ་ར་སེ་ཧཱུྃ། ཨོཾ་ཨཱ་བཛྲ་ཧྥདྨེ་ཧཱུྃ། ཨོཾ་ཨཱཿབཛྲ་དྷམེ་
ཧཱུྃ། མཆོད་དོ་ཕྱོགས་བཅུ་དུས་གསུམ་གྱི་དེ་བཞིན་གཤེགས་
པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་
ཐམས་ཅད་ཀྱི་ངོ་བོར་གྱུར་པ། ཆོས་ཀྱི་ཕུང་པོ་སྟོང་ཕྲག་
བརྒྱད་ཅུ་རྩ་བཞིའི་འབྱུང་གནས་འཕགས་པའི་དགེ་འདུན་
ཐམས་ཅད་ཀྱི་མངའ་བདག་དྲིན་ཅན་རྩ་བའི་བླ་མ་རིན་
པོ་ཆེའི་ཞལ་དུ་ཨོ་ཨཱཧཾ། བརྒྱུད་པའི་བླ་མ་རྣམས་ཀྱི་ཞལ་
དུ་ཨོཾ་ཨཱཧཱུཾ། ཨོཾ་ཧཱུྃ་ཁཾ་རཾ་རཾ་ལི་ལཱི། ཀཾ་ཁཾ་གཾ་ཧཱུཾ་ང༌། ཙོ་
ཚ་ཛ་ཛྷ་ཉ། ཊ་ཋོ་ཌ་ཌྷ་ཎཾ། ཏཾ་ཐཾ་དཾ་དྷཾ་ནཾ། པཾ་ཡཾ་ཁཾ་ཧཱུཾ།
ཡཾ་རཾ་ལཾ་ཝཾ། ཤཾ་ཀཾ་སཾ་ཧཾ་ཧཱུཾ་ཕཊ་ཨོཾ་ཨཱ་ཧཱུྃ། གཞན་ཡང་
234

བདེ་མཆོག་གི་བདག་བསྐྱེད།
རྒྱུད་སྡེ་ཆེན་པོ་བཞི་དང་འབྲེལ་བའི་ཡི་དམ་དཀྱིལ་འཁོར་
གྱི་ལྷ་ཚོགས་རྣམས་ཀྱི་ཞལ་དུ་ཨོཾ་ཨཱཿཧཱུྃ། སྔོན་སངས་རྒྱས་
མཐོང་བ། དམ་པའི་ཆོས་ཐོས་པ། འཕགས་པའི་དགེ་
འདུན་ལ་བརྟེན་པ། བསྟན་པ་དང་འཁོར་རྣམ་བཞི་སྐྱོང་
བར་ཞལ་གྱིས་བཞེས་པའི་བླ་མ་གོང་མ་རྣམས་ཀྱིས་བསྟེན་
ཅིང་བསྒྲུབས་པའི་སྲུང་མ་དམ་ཚིག་ཅན་རྣམས་ཀྱི་ཞལ་
དུ་ཨོཾ་ཨཱཿཧཱུྃ། དུར་ཁྲོད་ཆེན་པོ་བརྒྱད་ན་གནས་པའི་དཔའ་
བོ་དང་རྣལ་འབྱོར་མ་དང་། ཕྱོགས་སྐྱོང་དང་ཞིང་སྐྱོང་
དང་ཀླུ་ལ་སོགས་པ་རྣམས་ཀྱི་ཞལ་དུ་ཨོཾ་ཨཱཿཧཱུྃ། གཞི་
བདག་གཉུག་མར་གནས་པ་དང་སེམས་ཅན་ཐམས་ཅད་
ལྷར་གྱུར་པ་རྣམས་ཀྱི་ཞལ་དུ་ཨོཾ་ཨཱ༔ཧཱུྃ། བདུད་རྩི་ལྕེ་ཐོག་
ཏུ་བཞག་ལ། ཨོཾ་ཨ་མྲྀ་ཏ་སྭཱ་ད་ན་སྭ་བྷ་ཝ་ཨཏྨ་ཀོཉཧཾ། མགྲོན་
ཐམས་ཅད་ཡེ་ཤེས་ཀྱི་བདུད་རྩིས་མཉེས་ཤིང་ཚིམ་པར་
གྱུར། ཡབ་ཡུམ་སྙོམས་པར་ཞུགས་པས་དགའ་བ་བཞི་
དང་ལྷན་སྐྱེས་ཀྱི་ཡེ་ཤེས་སྐྱེས་པས་ལྷ་ཐམས་ཅད་ཀྱིས་ཀྱང་
བདེ་བ་ཆེན་པོ་ཉམས་སུ་མྱོང་། དཀྱིལ་འཁོར་བའི་ལྷ་
235

བདག་བསྐྱེད་ཕྱོགས་བསྒྲིགས།
རྣམས་ལྷན་སྐྱེས་ཀྱི་བདེ་བ་དང་དེ་ཁོ་ན་ཉིད་དབྱེར་མི་ཕྱེད་
པའི་ཏིང་ངེ་འཛིན་ལ་སྙོམས་པར་ཞུགས་པས་དེ་ཁོ་ན་ཉིད་
ཀྱི་མཆོད་པས་མཉེས་པར་གྱུར། སྔགས་ཀྱི་མཆོད་པ་དང་བསྟོད་
པ་ནི་སྒྲུབ་ཐབས་རྒྱས་པ་ནས་འབྱུང་ལྟར་ཡབ་ཡུམ་གྱི་སྙིང་པོ་ཉེ་སྙིང་ནས་
གཤིན་རྗེ་འཇོམས་མའི་སྔགས་བར་བརྗོད་ཐུབ་ན་ལེགས་ཤིང་། ཅི་སྟེ་ལོང་
མེད་ན། ཨོཾ་ཧཾ་བཻ་རོ་ཙཱ་ལི་ཏཱཾ། ཀཾ་ཁཾ་གཾ་གྷ་ང༌། ཙ་ཚ་ཛ་
ཛཱི་ཧཾ། ཊཾ་ཊཾ་ཌ་ཌྷ་ཎཾ། ཏཾ་ཐཾ་དཾ་དྷཾ་ནཾ། པཾ་ཡཾ་ཁཾ་ཧཱུཾ། ཡཾ་རཾ་
ལཾ་ཝཾ། ཐཾ་ཐཾ་སཾ་ཧཾ་ཧཱུཾ་ཕཊ། བརྗོད། ཌཱ་དྲིལ་དང་བཅས་པས།
ཨོཾ་ན་མོ་བྷ་ག་ཝ་ཏེ་ཝཱི་རེ་ཤཱ་ཡ་ཧུཾ་ཧཱུྃ་ཕཊ། ཨོ་མཧཱ་ཀལྤགི་
སཾ་ནི་བྷཱ་ཡ་ཧུཾ་ཧཱུྃ་ཕཊ། ༀ་ཛ་ཊཱ་མུ་ཀུ་ཊངྐ་ཊཱ་ཡ་ཧཱུྃ་ཧཱུྃ་ཕཊ།
ཨོཾ་དཏྟཱ་ཀ་རཱ་ལོ་གྲ་བྷི་ཥ་ཎ་མུ་ཁཱ་ཡ་ཧཱུྃ་ཧཱུྃ་ཕཊ། ཨོཾ་ས་ཧ་
སྲ་བྷུ་ཛ་བྷཱ་སུ་རཱ་ཡ་ཧུཾ་ཧཱུྃ་ཕཊ། ཨོཾ་པ་ར་ཤུ་པཱ་ཤོ་དྷཱ་ཏྲི་ཤཱ་
ལ་ཁ་ཊཾ་ཀ་དྷཱ་རི་ཎི་ཧུ་ཧཱུྃ་ཕཊ། ཨོཾ་བྱུ་གྷཱ་ཛི་ནཱ་མྦ་ར་དྷ་རཱ་
ཡ་ཧཱུྃ་ཧཱུྃ་ཕཊ། ཨོཾ་མཧཱ་དྷཱ་སྤྲནྡྷེ་ཀཱ་ར་ཝ་པུ་ཥ་ཡ་ཧཱུྃ་ཧཱུྃ་ཕཊ།
ཅེས་ཡབ་ཀྱི་རྐང་བརྒྱད་དོ། །ཨོཾ་ན་མོ་བྷ་ག་ཝ་ཏི་བཛཝཱ་རཱ་ཧཱི་
ཐཾ་ཧཱུཾ་ཧཱུཾ་ཕཊ། ཨོཾ་ན་མོ་ཨརྱ་ཨ་པ་རཱ་ཛི་ཏེ་ཏྲི་ལོ་ཀྱ་མ་ཏེ་
236

བདེ་མཆོག་གི་བདག་བསྐྱེད།
བི་ཤྭ་རཱི་ཧཱུྃ་ཧཱུྃ་ཕཊ། ཨོཾ་ན་མོ་སརྦ་བྷཱུ་ཏ་བྷ་ཡཱ་བ་ཧེ་མཧཱ་
བཛེ་ཧཱུཾ་ཧཱུཾ་ཕཊ། ཨོཾ་ན་མོ་བཛྲ་ས་ནི་ཨ་ཛི་ཏེ་ཨ་པ་རཱ་ཛི་
ཏེ་ཝཱ་ཀཾ་ཀ་རི་ནེ་ཏྲ་ཧཱུྃ་ཧཱུྃ་ཕཊ། ཨོཾ་ན་མོ་བླ་མ་ཎི་ཤོ་ཥ་ཎི་
རོ་ཥ་ཎི་ཀྲོ་དྷེ་ཀ་རཱ་ལི་ནི་ཧུཾ་ཧཱུྃ་ཕཊ། ཨོཾ་ན་མོ་ཏཱ་ས་ནི་མཱ་
ར་ཎི་པྲ་བྷེ་ད་ནཱི་པ་རཱ་ཛ་ཡེ་ཧུཾ་ཧཱུྃ་ཕཊ། ཨོཾ་ན་མོ་བི་ཛ་ཡེ་
ཛམྦྷ་ནི་སྟམྦྷ་ནི་མོ་ཧ་ནི་ཧུ་ཧཱུྃ། ཨོཾ་ན་མོ་བཛྲ་ཝཱ་རཱ་ཧཱི་མཧཱ་
ཡོ་གི་ནཱི་ཀཱ་མེ་ཤྭ་རི་ཁ་གེ་ཧཱུྃ་ཧཱུྃ་ཕཊ། ཕྲེང་བ་མི་དམིགས་
པ་སྟོང་པའི་ངང་ལས་སྐད་ཅིག་གིས་གསུང་རྡོ་རྗེའི་ངོ་བོར་
གྱུར། བཟླས་བྱའི་སྔགས་རང་གི་ཐུགས་ཀའི་ཧཱུྃ་ཡིག་ལས་
འཐོན་ཏེ་འོག་ཏུ་སོང་བ་རྡོ་རྗེའི་རྩེ་ནས་འཐོན། ཕྱག་རྒྱའི་
བྷ་གར་ཞུགས་ནས་གྱེན་དུ་སོང་བ་ཡུམ་གྱི་ཞལ་ནས་རང་
གི་ཞལ་དུ་ཞུགས་པ་ཧཱུྃ་ལ་ཐིམ། དེ་ནས་འཐོན་ཏེ་སྔར་
བཞིན་འཁོར་བ་རྩ་ཨ་བ་དྷཱ་ཏི་ནས་འབྱུང་འཇུག་བྱེད་ཅིང་།
ཞལ་ཐམས་ཅད་དང་འཁོར་གྱི་ལྷ་ཐམས་ཅད་ཀྱིས་ཀྱང་
ཟློས་པར་གྱུར། ཨོཾ་ཀ་ར་ཀ་ར། ཀུ་རུ་ཀུ་རུ། བནྡྷ་བནྡྷ།
ཏཱ་ས་ཡ་ཏྲཱ་ས་ཡ། ཀོ་བྷ་ཡ་ཀྵ་བྷ་ཡ། ཧྲོ་ཧཱུཾ། ཏྲཿཧྲ ཕོ་
237

བདག་བསྐྱེད་ཕྱོགས་བསྒྲིགས།
ཕོ། ཕཊ་ཕཊ། ད་ཧ་ད་ཧ། པ་ཙ་པ་ཙ། བྷཀྵ་བྷཀྵ་བ་
སུ་རུ་དྷི་རཱནཱ་མཱ་ལཱ་བ་ལ་སྨྲི་ནེ། གྲིཙྪ་གྲིཉྩ་སཔྟ་པཱ་ཏཱ་ལ་ག་
ཏ་བྷུ་ཛཾ་གཾ་སརྦ་པཱ་ཏརྫཡ་ཏརྫ་ཡ། ཨཱ་ཀསྠཱ་ཨཱ་ཀ། ཧཱུཾ་
ཧཱུཾ། ཙྪཱཎྞཾ། ཧཱུཾ་ཧཱུཾ། ཧཾ་ཧཾ། ཧཱུཾ་ཧཱུཾ། ཧཱུཾ་ཧཱུཾ། ཀི་ལི་ཀི་ལི།
སི་ལི་སི་ལི། ཧི་ལི་ཧི་ལི། དྷི་ལི་དྷི་ལི་ཧཱུཾ་ཧཱུཾ་ཕཊ། ཅེས་པ་
ཡབ་ཀྱི་རྩ་སྔགས་སོ། །ཨོཾ་བཛྲ་ཝཱ་རཱ་ཧི། པྲོ་ཏངྒེ་པྲོ་ཏངྒེ། ཧ་
ན་ཧ་ན་པཱ་ཎཾ། ཀིཾ་ཀི་ཎི། ཁི་ཁི་ཎི། དྷུ་ན་དྷུ་ན། བཛ྄ཧ་
ཏེ། ཤོ་ཥ་ཡ་ཤོ་ཥ་ཡ། བཛྲ་ཁ་ཊཾ་ག་ཀ་པཱ་ལ་དྷ་རི་ནི།
མཧཱ་བི་ཤི་ཏ་མཾ་སཱ་ས་ནི། མཱ་ནུ་ཥཱན་པ་བྲི་ཏེ་ས་ནི་དྨ་ན་
ར་སི་ར་མ་ལ་གྲོ་ཐི་ཏ་དྷ་རི། སུམྦྷ་ནི་སུམྦྷ། ཧ་ན་ཧ་ན་
པཱ་ཎཱ་སརྦ་པཱ་ཤཱ་བཱ་ནཱཾ། མཧཱ་མཱ་ན་ས་ཙྪེ་ད་ནི་ཀྲོ་དྷ་མུརྟེ་
དཾ་ཀ་ར་ལི་ནི་མཧཱ་མུ་དྲེ། ཤྲཱི་ཧེ་རུ་ཁ་དེ་བ་སུ། གྲ་མ་
ཧི་ཁཱི་ས་ཧ་སྲ་ཤཱི་རེ་ས་ཧ་སྲ་བཱ་ཧ་བེ། ཤ་ཏ་ས་ཧ་སྲ་ན་ནེ་
ཛྭ་ལི་ཏ་ཏེ་ཛ་སེ་ཛྭ་ལ་མུ་ཁེ་སཾ་ག་ལ་ལོ་ཙཱ་ནི། བཛྲ་ཤུ་
རི་རེ་བཛྲ་ས་ནི། མི་ལི་ཏ་ཙི་ལི་ཏ། ཧེ་ཧེ། ཧཱུཾ་ཧཱུཾ། ཁ་
ཁ། དྷུ་རུ་དྷུ་རུ། མུ་རུ་མུ་རུ། ཨ་དྭེ་ཏེ་མཧཱ་ཡོ་གི་ནི།
238

བདེ་མཆོག་གི་བདག་བསྐྱེད།
པ་ཐི་ཏ་སིདྡྷེ། ཁྲོ་དྷཾ་ཏྲེ་དྷཾ། གྲོ་གཾ། ཧེ་ཧེ། ཧ་ཧ། བྷི་མེ་
ཧ་ས་ཧ་ས་བི་རི། ཧཱ་ཧཱ། ཧེ་ཧེ། ཧཱུཾ་ཧཱུཾ། ཏྲེ་ལོ་ཀྱ་བི་ནཱ་
ཤ་ནི་ཤ་ཏ་ས་ཧ་སྲ་ཀོ་ཊི། ཏ་ཐཱ་ག་ཏ་པ་རི་བཱ་རེ། ཧཱུཾ་ཧཱུཾ་
ཕཊ། སིཾ་ཧ་རུ་པེ་ཁ ག་ཛ་རུ་པེ་ཨཱ༔ ཏྲི་ལོཀྱ་ཨུ་དྷ་རེ་
ས་མུ་ཏྲ་མེ་ཁ་ལེ། གྲ་ས་གྲ་ཧཱུཾ་ཧཱུཾ་ཕཊ། བཱི་རཱ་དྭེ་ཏེ་ཧཱུཾ།
ཧཱུྃ། ཧ་ཧ། མཧཱ་པ་ཤུ་མོ་ཧ་ནི་ཡོ་གི་ཤྭ་རཱི་ཏཱཾ། ཌཱ་ཀི་ནཱི་
སརྦ་ལོ་ཀཱ་ནཱཾ་བནྡྷ་ནཱི། སིང་པྲ་ཏྱ་ཡ་ཀ་རི་ནི་ཧཱུཾ་ཧཱུཾ་ཕཊ། བྷུ་
ཏ་ཏྲ་ས་ནི་མཧཱ་བཱི་ར་པ་ར་མ་སིདྡྷི་ཡོ་གི་ཤྭ་རི་ཕཊ། ཧཱུྃ།
ཧཱུྃ་ཕཊ་སྭཱ་ཧཱ། ཞེས་པ་ཡུམ་གྱི་རྩ་སྔགས་སོ། ཡབ་ཀྱི་སྙིང་པོ་ནི། ཨོཾ་
ཤྲཱི་བཛྲ་ཧེ་ཧེ་རུ་རུ་ཀཾ་ཧཱུྃ་ཧཱུྃ་ཕཊ། ཌཱ་ཀི་ནཱི་ཛྭ་ལ་ཤཾ་བ་རཾ་
སྭཱ་ཧཱ། ཉེ་སྙིང་ནི། ཨོཾ་ཧཱི༔ཧ་ཧ་ཧཱུཾ་ཧཱུཾ་ཕཊ། ཡུམ་གྱི་སྙིང་པོ་ནི།
ཨོཾ་བཛྲ་བཻ་རོ་ཙ་ནཱི་ཡེ་ཧཱུཾ་ཧཱུཾ་ཕཊ་སྭཱ་ཧཱ། ཉེ་སྙིང་ནི། ཨོཾ་སརྦ་
བུདྡྷ་ཌཱ་ཀི་ནཱི་ཡེ་བཛྲ་ཝན་ནཱི་ཡེ་ཧཱུཾ་ཧཱུཾ་ཕཊ་སྭཱ་ཧཱ། འཁོར་རྣམས་
ཀྱི་སྔགས་ནི། ལྷ་རང་རང་གི་ཐུགས་ཀར་ཉི་གདན་ལ་གནས་
པའི་ཧཾ་ཡིག་གི་མཐར་བཟླ་བྱའི་སྔགས་ཀྱིས་བསྐོར་བའི་
དབུས་ཀྱི་ཡི་གེ་ལས་དཀྱིལ་འཁོར་བའི་ལྷ་ཚོགས་འཕྲོས་
239

བདག་བསྐྱེད་ཕྱོགས་བསྒྲིགས།
ནས་འགྲོ་བའི་དོན་བྱས། སླར་འདུས་ཏེ་དབུས་ཀྱི་ཡི་གེ་
ལ་ཐིམ་པའི་སྤྲོ་བ་དང་བསྡུ་པའི་མཛད་པ་ཅན་དུ་གྱུར། གོ་
ཆའི་སྔགས་རྒྱས་པ་ནི། ཨོཾ་ཨོཾ་ཧ་ཧཱུཾ་ཧཱུཾ་ཕཊ། ཨོཾ་ན་མ་ཧི་ཧཱུཾ་
ཧཱུྃ་ཕཊ། ཨོཾ་སྭཧཱ་ཧུ་ཧཱུཾ་ཧཱུཾ་ཕཊ། ཨོ་བོ་ཥཊ་ཧེ་ཧཱུྃ་ཧཱུྃ་ཕཊ།
ཨོ་ཧཱུཾ་ཧཱུཾ་ཧོ་ཧཱུཾ་ཧཱུཾ་ཕཊ། ཨོཾ་ཕཊ་ཧུཾ་ཧཱུྃ་ཧཱུྃ་ཕཊ། ཡབ་ཀྱི་གོ་
ཆའི་སྔགས་སོ། །ཨོཾ་ཨོཾ་བཾ་ཧུཾ་ཧཱུྃ་ཕཊ། ཨོཾ་ཧཾ་ཡོ་ཧཱུྃ་ཧཱུྃ་ཕཊ།
ཨོ་ཏྲི་མོ་ཧཱུྃ་ཧཱུྃ་ཕཊ། ཨོཾ་ཧཱུྃ་ཧཱུྃ་ཧཱུྃ་ཧཱུྃ་ཕཊ། ཨོཾ་ཧཱུྃ་ཧཱུྃ་ཧཱུྃ་ཧཱུྃ་
ཕཊ། ཨོཾ་ཕཊ་ཕཊ་ཧུཾ་ཧཱུྃ་ཕཊ། ཡུམ་གྱི་གོ་ཆའི་སྔགས་སོ། །བསྡུ་
ན། ཨོཾ་ཨོཾ་ཧ། ན་མ་ཧི། སྭཧཱ་ཧུ། བོ་ཥཊ་ཧེ། ཧཱུཾ་ཧཱུཾ་
ཧོ། ཕཊ་ཧཾ། ཨོཾ་ཐཾ། ཧཾ་ཡོ། དྲྀ་མོ། ཧྲེ་ཧཱུཾ། ཧཱུཾ་ཧཱུཾ།
ཕཊ་ཕཊ་ཧུཾ་ཧཱུྃ་ཕཊ། ཅེས་སོ། །སྙིང་པོའི་རྣལ་འབྱོར་མ་བཞིའི་
སྔགས་ནི། ཨོཾ་ཌཱ་ཀི་ནཱི་ཡེ་ཧུཾ་ཧཱུྃ་ཕཊ། ༀ་ལཱ་མེ་ཧུཾ་ཧཱུྃ་ཕཊ།
ཨོཾ་ཁཎྜ་རོ་ཧི་ཧུཾ་ཧཱུྃ་ཕཊ། ༀ་རཱུ་པི་ཎཱི་ཡེ་ཧུཾ་ཧཱུྃ་ཕཊ། ཐུགས་
གསུང་སྐུའི་འཁོར་ལོའི་ལྷ་རྣམས་དང་། སྒོ་མཚམས་མ་བརྒྱད་ཀྱི་སྔགས་
ནི། ཨོཾ་ཀ་ར་ཀ་ར་ཧུཾ་ཧཱུྃ་ཕཊ། ༀ་པྲ་ཙཎྜི་ཧཱུྃ་ཧཱུྃ་ཕཊ། ཨོ་
ཀུ་རུ་ཀུ་རུ་ཧཱུྃ་ཧཱུྃ་ཕཊ། ༀ་ཙཎྜི་ཨཀྵི་ཡེ་ཧཱུཾ་ཧཱུཾ་ཕཊ། ཨོ་
240

བདེ་མཆོག་གི་བདག་བསྐྱེད།
བནྡྷ་བནྡྷ་ཧཱུྃ་ཧཱུྃ་ཕཊ། ༀ་པྲ་བྷཱ་བ་ཏཱི་ཡེ་ཧཱུཾ་ཧཱུཾ་ཕཊ། ཨོཾ་ཏཱ་
ས་ཡ་ཏྲཱ་ས་ཡ་ཧཱུྃ་ཧཱུྃ་ཕཊ། ཨོ་མཧཱ་ནཱ་སེ་ཧཱུྃ་ཧཱུྃ་ཕཊ། ཨོ་
གྷོ་བྷ་ཡ་ཀློ་བྷ་ཡ་ཧཱུྃ་ཧཱུྃ་ཕཊ། ༀ་བི་ར་མ་ཏཱི་ཡེ་ཧཱུཾ་ཧཱུཾ་ཕཊ།
ཨོ་ཚྭ་ཚྭ་ཧཱུྃ་ཧཱུྃ་ཕཊ། ༀ་ཁརྦ་རཱི་ཡེ་ཧཱུཾ་ཧཱུཾ་ཕཊ། ཨོཾ་ཧྲི་
ཧྲ་ཧཱུྃ་ཧཱུྃ་ཕཊ། ༀ་ལཾ་ཀེ་ཤྭ་ཡེ་ཧཱུཾ་ཧཱུཾ་ཕཊ། ཨོ་ཕོ་ཕོ་
ཧཱུྃ་ཧཱུྃ་ཕཊ། ༀ་དྲུ་མ་ཙྪ་ཡེ་ཧཱུཾ་ཧཱུཾ་ཕཊ། ཨོཾ་ཕཊ་ཕཊ་ཧཱུྃ་
ཧཱུྃ་ཕཊ། ཨོཾ་ཨི་རཱབ་ཏཱི་ཡེ་ཧཱུཾ་ཧཱུཾ་ཕཊ། ཨོཾ་ད་ཧ་ད་ཧ་ཧཱུཾ་
ཧཱུྃ་ཕཊ། ཨོཾ་མཧཱ་བྷི་ར་བཱི་ཧཱུྃ་ཧཱུྃ་ཕཊ། ཨོཾ་པ་ཙ་པ་ཙ་ཧཱུྃ་
ཧཱུྃ་ཕཊ། ༀ་བཱ་ཡུ་བེ་གེ་ཧུཾ་ཧཱུྃ་ཕཊ། ཨོཾ་བྷཀྵ་བྷཀྵ་བ་སུ་
རུ་དྷི་རཱནྟྲ་མཱ་ལཱ་བ་ལ་སྦི་ནེ་ཧཱུྃ་ཧཱུྃ་ཕཊ། ༀ་སུ་ར་བྷཀྵ་ཡེ་
ཧཱུྃ་ཧཱུྃ་ཕཊ། ༀ་གྲིཉྩ་གྲིཉྩ་སཔྟ་པཱ་ཏཱ་ལ་ག་ཏ་བྷུ་ཛཾ་གཾ་སརྦ་
པཱ་ཏརྫཡ་ཏརྫ་ཡ་ཧཱུྃ་ཧཱུྃ་ཕཊ། ཨོཾ་ཤུ་མ་དེ་བཱི་ཧཱུྃ་ཧཱུྃ་ཕཊ།
ཨོ་ཨཱ་ཀཊྛ་ཨཱ་ཀཥྞ་ཧཱུྃ་ཧཱུྃ་ཕཊ། ༀ་སུ་བྷ་ཏྲེ་ཧཱུྃ་ཧཱུྃ་ཕཊ། ཨོཾ་
ཧཱུྃ་ཧཱུྃ་ཧཱུྃ་ཧཱུྃ་ཕཊ། ཨོཾ་ཧ་ཡ་ཀརྞ་ཧཱུྃ་ཧཱུྃ་ཕཊ། ཨོ་ཊཱི་ཙྪ་ཧཱུྃ་
ཧཱུྃ་ཕཊ། ཨོཾ་ཁ་གཱ་ན་ན་ཧཱུྃ་ཧཱུྃ་ཕཊ། ༀ་ཀྵ་ཧཱུཾ་ཧཱུཾ་ཧཱུཾ་ཕཊ།
ཨོཾ་ཙཀྲ་བེ་གེ་ཧུཾ་ཧཱུྃ་ཕཊ། ཨོཾ་ཧཱུྃ་ཧཱུྃ་ཧཱུྃ་ཧཱུྃ་ཕཊ། ༀ་ཁཎྜ་
241

བདག་བསྐྱེད་ཕྱོགས་བསྒྲིགས།
རོ་ཧི་ཧུཾ་ཧཱུྃ་ཕཊ། ཨོཾ་ཧཱུྃ་ཧཱུྃ་ཧཱུྃ་ཧཱུྃ་ཕཊ། ཨོཾ་ཤོཎྜི་ནཱི་ཧཱུཾ་ཧཱུཾ་
ཕཊ། ཨོཾ་ཧཱུྃ་ཧཱུྃ་ཧཱུྃ་ཧཱུྃ་ཕཊ། ཨོཾ་ཙཀྲ་བཙྪེ་ཎཱི་ཧཱུྃ་ཧཱུྃ་ཧཱུྃ་ཕཊ།
ཨོ་ཀི་ལི་ཀི་ལི་ཧཱུཾ་ཧཱུཾ་ཕཊ། ཨོཾ་སུབཱི་རེ་ཧཱུྃ་ཧཱུྃ་ཕཊ། ཨོ་སི་
ལི་སི་ལི་ཧཱུཾ་ཧཱུཾ་ཕཊ། ཨོཾ་མ་ཧཱ་བ་ལེ་ཧཱུཾ་ཧཱུཾ་ཕཊ། ཨོཾ་ཧི་
ལི་ཧི་ལི་ཧཱུཾ་ཧཱུཾ་ཕཊ། ཨོཾ་ཙཀྲ་བརྟི་ནཱི་ཧཱུཾ་ཧཱུཾ་ཕཊ། ཨོ་དྷི་
ལི་དྷི་ལི་ཧཱུཾ་ཧཱུཾ་ཕཊ། ཨོ་མཧཱ་བཱི་རེ་ཧཱུྃ་ཧཱུྃ་ཕཊ། ཨོཾ་ཀཱ་ཀཱ་
ཀྱེ་ཧུཾ་ཧཱུྃ་ཕཊ། ༀ་ཨུ་ལུ་ཀཱ་སྱེ་ཧུཾ་ཧཱུྃ་ཕཊ། ཨོ་ཤཱ་ནཱ་སྱེ་ཧུ་
ཧཱུྃ་ཕཊ། ཨོ་ཤཱ་ཀ་རཱ་སྱེ་ཧཱུྃ་ཧཱུྃ་ཕཊ། ཨོཾ་ཡ་མ་དཱ་ཤྲཱི་ཧཱུྃ་ཧཱུྃ་
ཕཊ། ཨོཾ་ཡ་མ་དཱ་ཏཱི་ཧུཾ་ཧཱུྃ་ཕཊ། ཨོཾ་ཡ་མ་དཾ་ཀྐི་ནཱི་ཧཱུཾ་ཧཱུཾ་
ཕཊ། ཨོཾ་ཡ་མ་མ་ཐཱ་ནཱི་ཧུཾ་ཧཱུྃ་ཕཊ། ལྷ་དྲུག་ཅུའི་སྔགས་ཤིན་
ཏུ་བསྡུས་པ་བྱེད་ན། ཨོ་རི་རི་ལི་ལཱི། ཀཾ་ཁཾ་གཾ་གྷ་ང༌། ཙ་ཚོ་
ཛི་ནཱཾ་ཧཾ། ཊཾ་ཁཾ་ཌ་ཌྷ་ཎཾ། ཏཾ་ཐཾ་དཾ་དྷཾ་ནཾ། པཾ་ཡཾ་ཁཾ་གྷཾ། ཡཾ་
རཾ་ལཾ་ཝཾ། ཐཾ་ཐཾ་སཾ་ཧཾ་སཾ་ཧཾ་ཧུཾ་ཧཱུྃ་ཕཊ། ཅེས་བཟླ། ཨོཾ་བཛྲ་
་ཧེ་རུ་ཀ་ས་མ་ཡ། མ་ནུ་པཱ་ལ་ཡ། ཧེ་རུ་ཀ་ཏེ་ནོ་པ་ཏིཥྛ།
དྲི་རྟོ་མེ་བྷ་ཝ། སུ་པོ་སྐྱོ་མེ་བྷ་ཝ། སུ་ཏོ་ཁྱོ་མེ་བྷ་ཝ། ཨ་
ནུ་རཀྟ་མེ་བྷ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་
242

བདེ་མཆོག་གི་བདག་བསྐྱེད།
ཙ་མེ། ཙིཏྟཾ་ཤྲཱི་ཡཾ་ཀུ་རུ་ཧཱུཾ། ཧ་ཧ་ཧ་ཧ་ཧོ༔ བྷ་ག་ཝན།
བཛྲ་ཧེ་རུ་ཀ་མ་མེ་མུཉྩ། ཧེ་རུ་ཀ་བྷ་ཝ་མཧཱ་ས་མ་ཡ་སཏྭ་
ཨཱཧཱུྃ་ཕཊ། ཅེས་ཧེ་རུ་ཀའི་ཡིག་བརྒྱ་བརྗོད། དེ་ནས་གཏོར་མ་ལ།
ཨོཾ་ཁཎྜ་རོ་ཧི་ཧུཾ་ཧཱུྃ་ཕཊ། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་
སྭ་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་པའི་ངང་
ལས་ཡཾ་ལས་རླུང་། རཾ་ལས་མེ། ཨཱ་ལས་མི་མགོའི་
སྒྱེད་པུ་གསུམ་གྱི་སྟེང་དུ་ཨཱ་ལས་ཐོད་པ་ཡངས་ཤིང་རྒྱ་
ཆེ་བའི་ནང་དུ་ཨོཾ་ཁཾ་ཨོཾ་ཧཱུྃ་ཧཱུྃ་རྣམས་ལས་བདུད་རྩི་ལྔ། ལཾ་
མཱི་པཾ་ཏཱཾ་བཾ་རྣམས་ལས་ཤ་ལྔ་ཡི་གེ་དེ་དག་གིས་མཚན་པ།
རླུང་གཡོས་མེ་སྦར་བས་ཐོད་པའི་ནང་གི་རྫས་རྣམས་ཞུ་
བར་གྱུར། དེ་དག་གི་སྟེང་དུ་ཧཱུྃ་ལས་སྐྱེས་པའི་ཁ་ཊཾ་ག་
དཀར་པོ་མགོ་ཐུར་དུ་བལྟས་ནས་ཞུ་བ་ཐོད་པར་ལྷུང་ནས་
རྫས་དེ་དག་དངུལ་ཆུའི་མདོག་ཅན་དུ་གྱུར། དེའི་སྟེང་
དུ་དབྱངས་གསལ་གྱི་ཕྲེང་བ་གསུམ་བརྩེགས་སུ་གནས་པ་
ཨོ་ཨཱ་ཧཱུྃ་དུ་གྱུར་པའི་འོད་ཟེར་གྱིས་ཕྱོགས་བཅུའི་དེ་བཞིན་
གཤེགས་པ་དང་། དཔའ་བོ་དང་རྣལ་འབྱོར་མ་ཐམས་
243

བདག་བསྐྱེད་ཕྱོགས་བསྒྲིགས།
ཅད་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་བཀུག་ནས་
བསྣན་པས་མང་པོར་སྦར་ཞིང་སྤེལ་བར་གྱུར། ཨོཾ་ཨཱཿཧཱུྃ།
ལན་གསུམ་གྱིས་ནང་མཆོད་ལྟར་བྱིན་གྱིས་བརླབས་ནས། ཕོ། རང་
གི་ཐུགས་ཀར་ཉི་གདན་ལ་གནས་པའི་ཧཱུྃ་ཡིག་ལས་འཕྲོས་
པའི་འོད་ཟེར་གྱིས་དུར་ཁྲོད་བརྒྱད་ན་གནས་པའི་ཕྱོགས་
སྐྱོངས་སོགས་འཁོར་དང་བཅས་པ་ཐམས་ཅད་ཡོངས་སུ་
རྫོགས་པའི་དཀྱིལ་འཁོར་མདུན་གྱི་ནམ་མཁར་སྤྱན་དྲངས
ཨོཾ་ཨགྷཾ་པྲ་ཏཱི་ཙྪ་སྭཱཧཱ། ཨོཾ་པཱཏྱཾ་པྲ་ཏཱི་ཙྪ་སྭཱཧཱ། ཨོཾ་བཛྲ་
པུཧྥེ་ཨཱ་ཧཱུཾ་སྭཱཧཱ། ཨོཾ་བཛྲ་དྷུ་པེ་ཨཱ་ཧཱུཾ་སྭཱཧཱ། ཨོཾ་བཛྲ་དཱི་
པེ་ཨཱ་ཧཱུྃ་སྭཱཧཱ། ཨོཾ་བཛྲ་གནྡྷེ་ཨཱ་ཧཱུཾ་སྭཱཧཱ། ཨོཾ་བཛྲ་ནི་
ཝིདྱ་ཨཱ་ཧཱུཾ་སྭཱཧཱ། ཨོཾ་བཛྲ་ཤཔྟ་ཨཱཿཧཱུྃ་སྭཱཧཱ། ཞེས་ཆུ་གཉིས་
ནས་རོལ་མོའི་བར་གྱིས་མཆོད། ལྷ་རྣམས་ཀྱི་ལྗགས་ལ་ཧཱུྃ་དཀར་
པོ་ལས་བྱུང་བའི་རྡོ་རྗེ་རྩེ་གསུམ་པ་དཀར་པོ་ནས་འབྲུ་ཙམ་
འཁོད་པའི་རྡོ་རྗེའི་འོད་ཟེར་གྱི་སྦུ་གུས་དྲངས་ནས་གསོལ་
བར་གྱུར། ཨོཾ་བཛྲ་ཨཱ་ར་ལི་ཧོ་ཛ་ཁཾ་ཧཾ༔ བཛྲ་ཌཱ་ཀི་
རྒྱ་ས་མ་ཡ་སཱུ་ཏྲི་ཤྱ་ཧོ ། ཞེས་ལན་གསུམ་གྱི་དང་པོས་གཙོ་བོ་དང་།
244

བདེ་མཆོག་གི་བདག་བསྐྱེད།
གཉིས་པས་གཙོ་མོ་དང་། གསུམ་པས་ཤར་ནས་གཡོན་དུ་བསྐོར་ཏེ་མཁའ་
འགྲོ་མ་སོགས་བཞི་དང་། ཨོཾ་ཀ་ར་ཀ་ར། ཀུ་རུ་ཀུ་རུ། བནྡྷ་
བནྡྷ། ཏྲཱ་ས་ཡ་ཏྲཱ་ས་ཡ། ཀྵ་བྷ་ཡ་ཀློ་བྷ་ཡ། ཧྲི་ཧྲོ། དྲྭ་
ཧྲ ཕོ་ཕོ། ཕཊ་ཕཊ། ད་ཧ་ད་ཧ། པ་ཙ་པ་ཙ། བྷཀྵ་
བྷཀྵ་བསུ་རུ་དྷི་རཱནྟྲ་མཱ་ལཱ་བ་ལ་སྦི་ནེ། གྲིཉྩ་གྲིཉྩ་སཔྟ་པཱ་
ཏཱ་ལ་ག་ཏ་བྷུ་ཛཾ་གཾ་སཝཾ་པཱ་ཏརྫ་ཡ་ཏརྫ་ཡ། ཨཱ་ཀཌཱ་ཨཱ་
ཀ ། ཧཱུཾ་ཧཱུཾ། ཛཱིཙྩཾ། ཧཱུཾ་ཧཱུཾ། ཧཾ་ཧཾ། ཧཱུཾ་ཧཱུཾ། ཧཱུཾ་ཧཱུཾ། ཀི་
ལི་ཀི་ལི། སི་ལི་སི་ལི། ཧི་ལི་ཧི་ལི། དྷི་ལི་དྷི་ལི་ཧཱུཾ་ཧཱུཾ་
ཕཊ། ཞེས་ཚར་གཅིག་གིས་འཁོར་ལོ་གསུམ་གྱི་ལྷ་རྣམས་དང་། ཨོཾ་
བཛྲ་ཨཱ་ར་ལི་ཧོ༔ ཛཧཾ་བཾ་ཧོ༔ བཛྲ་ཌཱ་ཀི་ནྱ་ས་མ་ཡ་སྟོ་
ཁྲི་བྱ་ཧོ༔ ཅེས་ཚོར་གཉིས་ཀྱིས་སྒོ་མཚམས་མ་བརྒྱད་ལ་འབུལ། ཨོཾ་
ཨགྷཾ་པྲ་ཏི་ཙྪ་སྭཱཧཱ། ཨོཾ་པཱཏྱཾ་པྲ་ཏི་ཙྪ་སྭཱཧཱ། ཨོཾ་བཛྲ་པུལླེ་
ཨཱ་ཧཱུྃ་སྭཱཧཱ། ཨོཾ་བཛྲ་དྷུ་པེ་ཨཱ་ཧཱུཾ་སྭཱཧཱ། ཨོཾ་བཛྲ་དཱི་པེ་
ཨ་ཧཱུྃ་སྭཱཧཱ། ཨོཾ་བཛྲ་གནྡྷེ་ཨཱ་ཧཱུྃ་སྭཱཧཱ། ཨོཾ་བཛྲ་ནི་ཝིདྱ་
ཞེས་ཆུ་གཉིས་ནས་
ཨོཾ་བཛྲ་ཤཔྟ་ཨཱཿཧཱུྃ་སྭཱཧཱ། 
ཨཱ་ཧཱུྃ་སྭཱཧཱ། 
རོལ་མོའི་བར་དང་། ཨོཾ་ཧཱུྃ་བི་རི་རྭ་ལོ་ཙཱ། ཀཾ་ཁཾ་གི་སྒོ་ང༌།
245

བདག་བསྐྱེད་ཕྱོགས་བསྒྲིགས།
ཙ་ཚ་ཛ་ཛྷ་ཧཾ། ཊཾ་ཊཾ་ཌ་ཌྷ་ཎཾ། ཏཾ་ཐཾ་དཾ་དྷཾ་ནཾ། པཾ་ཡཾ་ཁཾ་
གྷཾ། ཡཾ་རཾ་ལཾ་ཝཾ། ཐཾ་ཐཾ་སཾ་ཧཾ་ཧཱུྃ་ཕཊ་ཨོཾ་ཨཱཿཧཱུྃ། ཞེས་ནང་
མཆོད་འབུལ། རྐང་བརྒྱད་བོད་སྐད་དུ་བསྒྱུར་བས་བསྟོད་པ་ནི། ཨོཾ་
བཅོམ་ལྡན་དཔའ་བོའི་དབང་ཕྱུག་ལ་ཕྱག་འཚལ་ཧཱུཾ་ཧཱུཾ་
ཕཊ། ཨོཾ་བསྐལ་པ་ཆེན་པོའི་མེ་དང་མཉམ་པའི་འོད་ཧཱུྃ་
ཧཾ་ཕཊ། ཨོཾ་རལ་པའི་ཅོད་པན་མི་བཟད་པ་དང་ལྡན་ཧཱུྃ་
ཧཱུྃ་ཕཊ། ཨོ་མཆེ་བ་རྣམ་པར་གཙིགས་པ་འཇིགས་པའི་
ཞལ་ཧཱུྃ་ཧཱུྃ་ཕཊ། ཨོ་སྟོང་ཕྲག་ཕྱག་ནི་འབར་བའི་འོད་ཟེར་
ཅན་ཧཱུྃ་ཧཱུྃ་ཕཊ། ཨོ་དགྲ་སྟ་ཞགས་གདེངས་མདུང་དང་
ཁ་ཊུ་འཛིན་ཧུཾ་ཧཱུྃ་ཕཊ། ཨོ་སྟག་གི་པགས་པའི་ན་བཟའ་
འཛིན་པ་ཅན་ཧཱུྃ་ཧཱུྃ་ཕཊ། ཨོ་སྐུ་ཆེན་དུད་ཀ་བགེགས་
མཐར་མཛད་ལ་འདུད་ཧཱུཾ་ཧཱུཾ་ཕཊ། ཨོཾ་བཅོམ་ལྡན་འདས་
མ་རྡོ་རྗེ་ཕག་མོ་ལ་ཕྱག་འཚལ་ཧཱུྃ་ཧཱུྃ་ཕཊ། ཨོཾ་འཕགས་
མ་རིག་མའི་དབང་ཕྱུག་ཁམས་གསུམ་གྱིས་མི་ཐུབ་ཧུཾ་ཧཱུྃ་
ཕཊ། ཨོ་འབྱུང་པོའི་འཇིགས་པ་ཐམས་ཅད་རྡོ་རྗེ་ཆེན་
པོས་འཇོམས་ཧཱུཾ་ཧཱུཾ་ཕཊ། ཨོཾ་རྡོ་རྗེ་གདན་བཞུགས་གཞན་
246

བདེ་མཆོག་གི་བདག་བསྐྱེད།
གྱིས་མི་ཐུབ་དབང་བྱེད་སྤྱན་ཧཱུྃ་ཧཱུྃ་ཕཊ། ཨོ་གཏུམ་མོ་ཁྲོ་
མོའི་གཟུགས་ཀྱིས་ཚངས་པ་སྐེམ་པར་མཛད་ཧཱུྃ་ཧཱུྃ་ཕཊ།
ཨོཾ་བདུད་རྣམས་སྐྲག་ཅིང་མ་པས་གཞན་གྱི་ཕྱོགས་ལས་
རྒྱལ་ཧུ་ཧཱུྃ་ཕཊ། ཨོ་རྨུག་བྱེད་རིངས་བྱེད་རྨོངས་བྱེད་ཀུན་
ལས་རྣམ་པར་རྒྱལ་ཧཱུྃ་ཧཱུྃ་ཕཊ། ཨོཾ་རྡོ་རྗེ་ཕག་མོ་སྦྱོར་བྱེད་
འདོད་དབང་མཁའ་འགྲོར་འདུད་ཧཱུྃ་ཧཱུྃ་ཕཊ། །དེ་ནས། སྲིད་
པ་དང་མཉམ་ཞི་བ་ཆགས་བཅོམ་ཀུན་ཏུ་རྟོག་པ་འཇོམས།།
ཁྱོད་ནི་དངོས་པོ་མཐའ་དག་མཁའ་ལྟར་གཟིགས་པ་དང་
ལྡན་པ། །མགོན་པོ་ཤིན་ཏུ་བརྩེ་བ་ལྕི་བའི་ཆུས་བརླན་
ཐུགས་ཀྱི་ཆུས། །མཛོད་ཅིག་ལྷ་མོ་རྣམས་ཀྱིས་བདག་
ལ་ཤིན་ཏུ་རྗེས་བརྩེ་ར་མཛོད། །ཅེས་འདོད་དོན་ལ་གསོལ་བ་གདབ།
དེ་ནས། དུར་ཁྲོད་བརྒྱད་ན་གནས་པའི་ཕྱོགས་སྐྱོང་དང་
ཞིང་སྐྱོང་དང་ཀླུ་ལ་སོགས་པ་སྐད་ཅིག་གིས་འོད་གསལ་
དུ་བཅུག་པ་ལས། བདེ་མཆོག་གི་ལྷ་ཡབ་ཡུམ་གྱི་སྐུར་
བཞེངས་པའི་མགྲོན་རྣམས་ཀྱི་ལྗགས་ལ་ཧཱུྃ་དཀར་པོ་ལས་
རྡོ་རྗེ་རྩེ་གསུམ་པ་དཀར་པོ་ནས་འབྲུ་ཙམ་འཁོད་པའི་རྡོ་
247

བདག་བསྐྱེད་ཕྱོགས་བསྒྲིགས།
རྗེའི་འོད་ཟེར་གྱི་སྦུ་གུས་དྲངས་ནས་གསོལ་བར་གྱུར། ཨོཾ་
ཁ་ཁ་ཁཱ་ཧི་ཁཱ་ཧི། སརྦ་ཡཀྵ་རཱཀྵ་ས། བྷ་ཏ། པྲ་ཏ། པིཤཱ་
ཙ། ཨུངྒཱ་ད། ཨ་པསྨཱ་ར། བཛྲཌཱ་ཀ་ཌཱ་ཀི་ནྱ་ད་ཡ། ཨི་
མཾ་བ་ལིཾ་གྲི་ཙྪནྟུ། ས་མ་ཡ་རཀྵནྟུ། མ་མ་སརྦ་སིདྡྷིམྨེ་པྲ་
ཡཙྪནྟུ། ཡ་ཐེ་པཾ། ཨ་ཐི་ཐཾ། བྷུ་ཛ་ཐ། བི་པ་ཐ། ཛི་གྲ་
ཐ། མཱ་ཏི་ཀྲ་མ་ཐ། མ་མ་སརྦ་ཀཱརྟ་ཡ། སད་སུ་ཁཾ་བི་
ཤུདྡྷ་ཡེ། ས་ཧ་ཡི་ཀ་བྷ་ཝནྟུ་ཧུཾ་ཧཱུྃ་ཕཊ་ཕཊ་སྭཱ་ཧཱ། ལན་
གཉིས་ཀྱིས་ཕྱོགས་མཚམས་ན་གནས་པ་ལ་དབུལ། ཨོཾ་ཨགྷཾ་པྲ་ཏི་སྨྱུ་
སྭཱཧཱ། ཨོཾ་པཱཏྱཾ་པྲ་ཏི་ཙྪ་སྭཱཧཱ། ཨོཾ་བཛྲ་པུཔྤེ་ཨཱ་ཧཱུཾ་སྭཱཧཱ།
ཨོཾ་བཛྲ་དྷུ་པེ་ཨཱ་ཧཱུྃ་སྭཱཧཱ། ཨོཾ་བཛྲ་དཱི་པེ་ཨཱ་ཧཱུྃ་སྭཱཧཱ། ཨོཾ་
བཛྲ་གནྡྷེ་ཨཱ་ཧཱུཾ་སྭཱཧཱ། ཨོཾ་བཛྲ་ནི་ཝིདྱ་ཨཱ་ཧཱུཾ་སྭཱཧཱ། ཨོཾ་
བཛྲ་ཤཔྟ་ཨཱཿཧཱུྃ་སྭཱཧཱ། ཕྱོགས་སྐྱོང་དང་ཞིང་སྐྱོང་དང་ཀླུ་
ལ་སོགས་པ་རྣམས་ཀྱི་ཞལ་དུ་ཨོཾ་ཨཱ༔ཧཱུྃ། རྣལ་འབྱོར་
བདག་ཅག་འཁོར་བཅས་ལ། །ནད་མེད་ཚེ་དང་དབང་
ཕྱུག་དང་། །དཔལ་དང་གྲགས་དང་སྐལ་བ་བཟང་།།
ལོངས་སྤྱད་རྒྱ་ཆེན་ཀུན་ཐོབ་ཅིང་། །ཞི་དང་རྒྱས་ལ་
248

བདེ་མཆོག་གི་བདག་བསྐྱེད།
སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། །སྲུང་
མས་རྟག་ཏུ་གྲོགས་མཛོད་ཅིག །དུས་མིན་འཆི་དང་ནད་
རྣམས་དང་། །གདོན་དང་བགེགས་རྣམས་ཞི་བ་དང་། །རྨི་
ལམ་ངན་དང་མཚན་མ་ངན། །བྱ་བྱེད་ངན་རྣམས་མེད་
པར་མཛོད། །འཇིག་རྟེན་བདེ་ཞིང་ལོ་ལེགས་དང་། །འབྲུ་
རྣམས་རྒྱས་ཤིང་ཆོས་འཕེལ་དང་། །བདེ་ལེགས་ཐམས་
ཅད་འབྱུང་བ་དང་། །ཡིད་ལ་འདོད་པ་ཀུན་འགྲུབ་ཤོག།
ཡིག་བརྒྱ་བཟླ། དེ་ནས། ཨོ་ཡོ་ག་ཤུདྡྷ་སརྦ་དྷརྨཱཡོ་ག་ཤུདྡྷོཉ་
ཧཾ། ཨོཾ་བཛྲ་མུ འཇིག་རྟེན་པ་རྣམས་རང་གནས་སུ་
གཤེགས་ཤིང་དཀྱིལ་འཁོར་གྱི་འཁོར་ལོ་བདག་ཉིད་ལ་ཐིམ་
པར་གྱུར། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་
པས་རྟེན་དང་བརྟེན་པའི་དཀྱིལ་འཁོར་རྣམས་སྣང་བར་
བྱས་ཏེ་འོད་དུ་གྱུར་པའི་སྲུང་འཁོར་དུར་ཁྲོད་དང་བཅས་
པ་གཞལ་ཡས་ཁང་ལ་ཐིམ། གཞལ་ཡས་ཁང་གཙོ་བོ་
ཡབ་ཡུམ་ལ་ཐིམ། ལུས་དཀྱིལ་གྱི་ལྷ་རྣམས་རང་གནས་
སུ་ཐིམ། གཞིའི་ཧེ་རུ་ཀ་གཙོ་བོ་ཡབ་ཡུམ་ཡང་འོད་དུ་
249

བདག་བསྐྱེད་ཕྱོགས་བསྒྲིགས། །
ཞུ་ནས་ཐུགས་ཀའི་ཧཱུཾ་ཡིག་ལ་ཐིམ། ཏཱཾ་ཡིག་ཡོངས་སུ་
གྱུར་པ་ལས་བཅོམ་ལྡན་འདས་ཧེ་རུ་ཀ་སྔོན་པོ་ཞལ་གཅིག་
ཕྱག་གཉིས་རྡོ་རྗེ་དང་དྲིལ་བུ་འཛིན་པ་གཡས་བརྐྱང་གིས་
བཞུགས་པ་ལ། ཡུམ་རྡོ་རྗེ་ཕག་མོ་དམར་མོ་ཞལ་གཅིག་
ཕྱག་གཉིས་གྲི་གུག་དང་ཐོད་པ་འཛིན་པས་འཁྱུད་པར་གྱུར།
རང་གི་ཐུགས་ཀར་ཟླ་བ་ལ་རྡོར་སེམས་ཀྱི་ངོ་བོ་ཨོ་ཧ་
དཀར་པོ། མགོ་བོར་ཉི་མ་ལ་རྣམ་སྣང་གི་ངོ་བོ་ན་མ་ཧི་
སེར་པོ། སྤྱི་གཙུག་ཏུ་ཉི་མ་ལ་པདྨ་གར་དབང་གི་ངོ་བོ་
སྭཱ་ཧཱ་ཧུ་དམར་པོ། ཕྲག་པ་གཉིས་སུ་ཉི་མ་ལ་དཔལ་ཧེ་
རུ་ཀའི་ངོ་བོ་བོ་ཥཊ་ཧེ་ནག་པོ། མིག་གཉིས་སུ་ཉི་མ་ལ་
རྡོ་རྗེ་ཉི་མའི་ངོ་བོ་ཧཱུཾ་ཧཱུཾ་ཧོ་དམར་སེར། དཔྲལ་བར་ཉི་
མ་ལ་རྟ་མཆོག་གི་ངོ་བོ་ཕཊ་ཧཾ་ལྗང་གུ གཙོ་མོའི་ལྟེ་བར་
ཉི་མ་ལ་རྡོ་རྗེ་ཕག་མོའི་ངོ་བོ་ཨོ་ཐཾ་དམར་པོ། སྙིང་ཁར་
ཉི་མ་ལ་གཤིན་རྗེ་མའི་ངོ་བོ་ཧཾ་ཡོ་སྔོན་པོ། མགྲིན་པར་
ཟླ་བ་ལ་རྨོངས་བྱེད་མའི་ངོ་བོ་ཧཱུྃ་མོ་དཀར་པོ། མགོ་བོར་
ཉི་མ་ལ་སྐྱོད་བྱེད་མའི་ངོ་བོ་ཧཱུཾ་ཧཱུཾ་སེར་པོ། སྤྱི་གཙུག་ཏུ་
250

བདེ་མཆོག་གི་བདག་བསྐྱེད།
ཉི་མ་ལ་སྐྲག་བྱེད་མའི་ངོ་བོ་ཧཱུྃ་ཧཱུྃ་ལྗང་གུ དཔྲལ་བར་
ཉི་མ་ལ་ཙཎྜི་ཀའི་ངོ་བོ་ཕཊ་ཕཊ་དུད་ཁས་མཚན་པར་གྱུར།
སྤྱི་བོ་ལ་སོགས་པའི་གནས་ཉེར་བཞིར་ཉི་གདན་ལ་པཱ། ཛཱ
ཨོ། ཨ། གོ རཱ། དེ། མ། ཀཱ ཨོ། ཏྲི། ཀོ ཀ ལ།
ཀཱ ཧི། པྲ། གྲི། སོ། སུ། ནཱ། སི། མ། ཀུ་རྣམས་ཐིག་
ལེས་བརྒྱན་པར་གྱུར། ། ཨོཾ་སུམྦྷ་ནི་སུམྦྷ་ནི་ཧཱུཾ་ཧཱུཾ་ཕཊ། ཨོཾ་
གྲིཉྩ་ན་གྲིཉྩ་ན་ཧཱུྃ་ཧཱུྃ་ཕཊ། ཨོ་གྲིཥྛ་ན་པ་ཡ་གྲིཧྥ་ན་པ་ཡ་
ཧུཾ་ཧཱུྃ་ཕཊ། ཨོཾ་ཨཱ་ན་ཡ་ཧོ་བིདྡྷཱ་རཱ་ཛ་ཧཱུྃ་ཧཱུྃ་ཕཊ། ཅེས་ཞལ་
བཞི་པའི་སྔགས་བརྗོད། སྲིད་པ་གསུམ་འབར་སྐུ་ནི་རྗེས་ཆགས་
དུལ་བར་ལྡན། །འོད་ཟེར་སྔོན་པོ་སྟོང་ལྡན་ཉི་མ་བརྒྱ་
སྟོང་ལྡན། །རྣམ་མང་སྐུ་དང་ཆ་ལུགས་རྗེས་ཆགས་སེམས་
པར་ལྡན། །ཧེ་རུ་ཀ་དཔལ་དེ་དང་ལྷན་ཅིག་གར་བྱེད་
ཤོག ། ལྷ་མོ་ཚད་མ་དམ་ཚིག་ཚད་མ་དང་། །དེས་བརྗོད་
གསུང་ཡང་མཆོག་ཏུ་ཚད་མ་སྟེ། །བདེན་པ་དེ་དག་གིས་
ནི་ལྷ་མོ་རྣམས། །བདག་ཅག་རྗེས་སུ་འཛིན་པའི་རྒྱུར་གྱུར་
ཅིག །སེམས་ཅན་ཀུན་གྱི་དོན་གྱི་ཕྱིར། །བདག་ནི་ཧེ་
251

བདག་བསྐྱེད་ཕྱོགས་བསྒྲིགས།
རུ་ཀར་གྱུར་ནས། །སེམས་ཅན་ཐམས་ཅད་ཧེ་རུ་ཀའི།།
གོ་འཕངས་མཆོག་ལ་འགོད་པར་ཤོག །གོ་འཕང་མཆོག་
འདི་ཚེ་འདིར་མ་ཐོབ་ཀྱང་། །འཆི་ཚེ་རྗེ་བཙུན་ཡབ་ཡུམ་
འཁོར་བཅས་ཀྱིས། །ཡིད་འོང་མཆོད་སྦྱིན་སྙན་པའི་རོལ་
མོའི་སྒྲ། །ངོ་མཚར་ལྟས་བཟང་མང་པོས་བསུ་བར་ཤོག།
དེ་ནས་འཆི་བའི་འོད་གསལ་ཟིན་མཛད་ཅིང་། །ལམ་
མཆོག་སྒྲུབ་པའི་རིག་པ་འཛིན་པའི་གནས། །རྣམ་དག་
མཁའ་སྤྱོད་གནས་སུ་འཁྲིད་ནས་ནི། །ཟབ་མོའི་ལམ་འདི་
མྱུར་དུ་མཐར་ཕྱིན་ཤོག །རྣལ་འབྱོར་དབང་ཕྱུག་བྱེ་བས་
བགྲོད་གྱུར་པ། །བདེ་མཆོག་བཤད་སྒྲུབ་ཤིན་ཏུ་ཉམས་
པ་འདི། །ཆེས་ཆེར་རྒྱས་ཤིང་ཐར་འདོད་འཇུག་ངོགས་
སུ། །ནམ་ཡང་མི་ནུབ་རིང་དུ་གནས་གྱུར་ཅིག །ཚུལ་
དེ་སྒྲུབ་ལ་ཐོགས་མེད་མཐུ་ལྡན་པ། །འཛམ་གླིང་གནས་
མཆོག་ཉི་ཤུ་རྩ་བཞི་ཡི། །དཔའ་བོ་རྣལ་འབྱོར་མ་རྣམས་
འཁོར་བཅས་ཀྱིས། །གཡེལ་བ་མེད་པར་རྟག་ཏུ་གྲོགས་
མཛད་ཤོག ཅེས་དགེ་བ་བསྔོ།
252

བདེ་མཆོག་སྨོན་ལམ།
བདེ་མཆོག་སྨོན་ལམ་ནི།
༄༅། །སྲིད་པ་གསུམ་འབར་སྐུ་ནི་རྗེས་ཆགས་དུལ་
བར་ལྡན། །འོད་ཟེར་སྔོན་པོ་སྟོང་ལྡན་ཉི་མ་བརྒྱ་སྟོང་
རྣམ་མང་སྐུ་དང་ཆ་ལུགས་རྗེས་ཆགས་སེམས་
ལྡན། །
འབར་ལྡན། །ཧེ་རུ་ཀ་དཔལ་དེ་དང་ལྷན་ཅིག་གར་བྱེད་
ཤོག ། ལྷ་མོ་ཚད་མ་དམ་ཚིག་ཚད་མ་དང་། །དེ་བརྗོད་
གསུང་དབྱངས་མཆོག་ཏུ་ཚད་མ་སྟེ། །བདེན་པ་འདི་དག་
གི་ནི་ལྷ་མོ་རྣམས། །བདག་ཅག་རྗེས་སུ་འཛིན་པའི་རྒྱུར་
གྱུར་ཅིག །སེམས་ཅན་ཀུན་གྱི་དོན་གྱི་ཕྱིར། །བདག་
ནི་ཧེ་རུ་ཀ་གྱུར་ནས། །སེམས་ཅན་ཐམས་ཅད་ཧེ་རུ་ཀའི།།
གོ་འཕང་མཆོག་ལ་འགོད་པར་ཤོག །དགེ་བ་ཅུང་ཟད་
ཙམ་ཡང་རྒྱལ་སྲས་ཀྱི། །ཐབས་མཁས་སྨོན་ལམ་མཆོག་
གི་ཟིན་གྱུར་ན། །འབྲས་བུ་དམན་པའང་ཕུལ་དུ་བྱུང་འགྱུར་
ཞིང་། །མྱུར་དུ་མཛད་པའང་ནམ་ཡང་མི་ཟད་པར།།
གསུངས་ཕྱིར་དུས་གསུམ་དགེ་བ་ཅི་མཆིས་པ། །རླབས་
253

བདག་བསྐྱེད་ཕྱོགས་བསྒྲིགས།
ཆེན་སྨོན་ལམ་རྣམས་ཀྱིས་བསྒྱུར་པ་ལ། །མཁས་པ་སུ་
ཞིག་རབ་ཏུ་བརྩོན་མི་བྱེད། །དེ་ཕྱིར་ཐབས་མཁས་དེ་
ནི་འདིར་བྱའོ། །འདས་དང་མ་བྱོན་ད་ལྟར་བྱུང་བ་དང་།།
འབྲེལ་བའི་ལེགས་ཚོགས་བདག་ལ་ཅི་མཆིས་པ། །དེ་
ཡིས་དངོས་གྲུབ་ཀུན་གྱི་འབྱུང་གནས་མཆོག །བཤེས་
གཉེན་དམ་པ་ཚུལ་བཞིན་བསྟེན་པར་ཤོག །དེ་ཡིས་ཉེ་
བར་བསྟན་པའི་གདམས་པ་ལས། །འོངས་པའི་དལ་འབྱོར་
དོན་ཆེ་རྙེད་དཀའ་དང་། །འཇིག་པར་སླ་དང་ངན་འགྲོའི་
སྡུག་བསྔལ་དང་། །དེ་ལས་སྐྱོབ་པའི་སྐྱབས་འགྲོ་ལས་
འབྲས་རྣམས། །ལེགས་པར་བསམས་ལ་ངེས་པ་བརྟན་
པོ་ནི། །རྙེད་ནས་ཡང་དག་ལམ་གྱི་གཞི་ཟིན་ཤོག །འཁོར་
བ་ཆུ་ཤིང་སྙིང་པོ་མེད་པ་ལ། །རྟག་ཏུ་བདག་གི་ཡིད་ནི་
འབྱུང་གྱུར་ཅིག །བརྩེ་བས་འགྲོ་བའི་སྡུག་བསྔལ་མ་བཟོད་
ནས། །སེམས་ནི་བྱང་ཆུབ་མཆོག་ལ་མངོན་ཕྱོགས་པའི།།
སྨོན་སེམས་འཇུག་པའི་སྡོམ་པ་ལེགས་གཟུང་ནས། །ཕྱིན་
དྲུག་བསྡུ་བ་བཞི་ལ་སྤྱོད་པར་ཤོག །ཐུན་མོང་ལམ་སྦྱངས་
254

བདེ་མཆོག་སྨོན་ལམ།
སྣོད་དུ་གྱུར་པ་ན། །དབང་བཞི་བསྐུར་བས་སྐུ་བཞི་འགྲུབ་
ངེས་ཀྱི། །ནུས་པ་འཇོག་བྱེད་དྲི་མ་རྣམ་པ་བཞི། །འཁྲུད་
ཅིང་རིམ་གཉིས་བསྒོམ་ལ་དབང་བར་ཤོག །དེའི་དུས་
བླ་མ་སངས་རྒྱས་བྱང་སེམས་དང་། །དཔའ་བོ་མཁའ་
འགྲོ་དཔང་དུ་ལེགས་བཞག་ནས། །ཇི་སྐད་གསུངས་བཞིན་
བསྲུང་བར་ཁས་བླངས་པའི། །དམ་ཚིག་སྡོམ་པ་ཚུལ་
བཞིན་བསྲུང་བར་ཤོག །དེ་ནས་ཚེ་རབས་ཀུན་ཏུ་ལྷག་
པའི་ལྷས། །རྗེས་སུ་བཟུང་ནས་བྱིན་གྱིས་རློབ་པ་དང་།།
རྫོགས་རིམ་ཡོངས་རྫོགས་སྐྱེ་བའི་རྒྱུད་སྨིན་ཅིང་། །ཐ་
མལ་སྣང་ཞེན་དྲི་མ་འཁྲུད་བྱེད་པ། །བསྐྱེད་པའི་རིམ་
ལ་ངེས་པ་བརྟན་རྙེད་ནས། །ཐུན་བཞིའི་རྣལ་འབྱོར་ལ་
ནི་རབ་འབད་དེ། །གང་སྣང་ལྷ་ཡི་འཁོར་ལོར་འཆར་
བ་ཡི། །རིམ་པ་དང་པོའི་རྟོགས་པ་སྐྱེ་བར་ཤོག ། སྒོ་གསུམ་
སྤྱོད་པ་དཔལ་ལྡན་ཧེ་རུ་ཀའི། །སྐུ་གསུང་ཐུགས་ཀྱི་དག་
བྱེད་ལྷ་རྣམས་ཀྱིས། ། བྱིན་གྱིས་བརླབས་པས་བགེགས་
རྣམས་བཟློག་པ་དང་། །རླབས་ཆེན་བསོད་ནམས་ཚོགས་
255

བདག་བསྐྱེད་ཕྱོགས་བསྒྲིགས།
ནི་རྫོགས་པར་ཤོག །སྤྲོས་ཀུན་འོད་གསལ་གནས་སུ་སྡུད་
པ་དང་། །དེ་ལས་ནཱ་དའི་གཟུགས་སུ་ལྡང་བ་དང་། །དེ་
ཉིད་དབྱངས་གསལ་གཟུགས་བརྙན་བཞིན་ཤར་བའི།།
དཀར་དམར་ཟླ་བའི་དབུས་སུ་ཞུགས་པ་ལས། །ཧེ་རུ་
ཀ་ཡི་དཀྱིལ་འཁོར་རྫོགས་པའི་དོན། །འཆི་བ་ཆོས་སྐུ་
བར་དོ་ལོངས་སྐུ་དང་། །སྐྱེ་བ་སྤྲུལ་སྐུར་འཁྱེར་བའི་ལམ་
འཁྱེར་དུ། །ཤེས་ནས་བསྒོམས་པས་དེ་བཞིན་འགྲུབ་པར་
ཤོག །གནསམཆོག་གང་དུ་ཧེ་རུ་ཀ་རྫོགས་པའི། །འབྱུང་
བཞི་རི་རབ་པདྨས་མཚོན་པའི་དོན། །གང་ལ་གནད་དུ་
བསྣུན་པའི་རྩ་འཁོར་སོགས། །རྡོ་རྗེ་ལུས་ཀྱི་གནས་ལུགས་
རྟོགས་པར་ཤོག །པདྨའི་ལྟེ་བར་ཟླ་བ་དཀར་དམར་ནི།།
འདུས་པ་སོགས་ཀྱིས་མཚོན་པར་གྱུར་པའི་དོན། །ལྟེ་བའི་
དམར་ཆ་སྤྱི་བོའི་དཀར་ཆ་ཡི། །འབར་དང་འཛེག་པ་
དྷུ་ཏིར་འདུས་པ་ལས། །ངེས་དོན་ལྷན་ཅིག་སྐྱེས་པའི་ཧེ་
རུ་ཀའི། །དཀྱིལ་འཁོར་རྫོགས་པར་བསྐྱེད་པའི་ཐབས་
སུ་ནི། །ལེགས་པར་སེམས་ནས་ཐུན་བཞིར་བསྒོམས་པ་
256

བདེ་མཆོག་སྨོན་ལམ།
ཡིས། །དེ་འདྲའི་རྫོགས་རིམ་སྐྱེ་བའི་སྣོད་གྱུར་ཅིག །སྐྱེ་
བ་སྤྲུལ་སྐུར་འཁྱེར་བའི་ཧེ་རུ་ཀའི། །ཕྱི་དང་ལུས་ཀྱི་དཀྱིལ་
འཁོར་ཐུན་མཚམས་བཞིར། །བསྒོམས་པས་རགས་པ་
དང་ནི་ཕྲ་བ་ཡི། །ཕྱི་ནང་དཀྱིལ་འཁོར་གསལ་སྣང་མཐར་
ཕྱིན་ཤོག ། སྒོ་མཚམས་མ་རྣམས་དབང་པོའི་སྒོར་
བསྒོམས་པས། །ལས་རླུང་དབང་པོའི་སྒོ་ནས་ལྡོག་པར་
ཤོག . །ཉེར་བཞིའི་ཡུལ་དུ་དཔའ་བོ་དཔའ་མོ་རྣམས།།
བསྒོམས་པས་རླུང་རྣམས་ཉེར་བཞིའི་རྩར་འདུས་ཤོག།
ཆོས་ཀྱི་འཁོར་ལོའི་འདབ་མར་བདེ་ཆེན་གྱི། །ལྷ་རྣམས་
བསྒོམས་པས་སླར་ཡར་རླུང་རྣམས་ནི། །སྙིང་གའི་ཕྱོགས་
དང་མཚམས་ཀྱི་རྩ་བརྒྱད་དུ། །འདུས་ནས་དབུས་ཀྱི་དྷཱ་
ཏཱིར་འཇུག་པར་ཤོག །ནང་གི་རྗེ་བཙུན་ཡབ་ཡུམ་བསྒོམས་
པ་ལས། །དཔྱིད་དང་ཐིག་ལེ་ཕན་ཚུན་སྙོམས་ཞུགས་ནས།།
རྫོགས་པའི་རིམ་པ་མཆོག་རྣམས་སྐྱེ་བ་ཡི། །དགེ་བའི་
རྩ་བ་ཡོངས་སུ་སྨིན་པར་ཤོག །དཔལ་ལྡན་འཁོར་ལོ་སྡོམ་
པའི་རྩ་རྒྱུད་དོན། །གྲུབ་མཆོག་ལཱུ་ཨི་པ་ཡི་མན་ངག་གིས།།
257

བདག་བསྐྱེད་ཕྱོགས་བསྒྲིགས།
བཤད་པའི་རྒྱུད་ལ་བརྟེན་ནས་རབ་བཤད་པས། །ལེགས་
པར་བཤད་པའི་སྙིང་པོ་རབ་བསྡུས་པ། །རྫོགས་རིམ་རྣལ་
འབྱོར་ཆེན་པོ་སྤྲོས་བཅས་དང་། །སྤྲོས་མེད་ཤིན་ཏུ་སྤྲོས་
མེད་སྤྱོད་པ་གསུམ། །རྫོགས་པར་བསྐྱེད་ནས་དངོས་གྲུབ་
མཆོག་བརྙེས་ཏེ། །མཐའ་ཡས་འགྲོ་བ་མྱུར་དུ་སྒྲོལ་བར་
ཤོག །སྤྲུལ་པའི་འཁོར་ལོའི་དབུས་སུ་སྤྲིན་སྒྲ་ལ། །སེམས་
ནི་བརྟན་པས་ཉི་ཟླའི་འགྲས་བཅོམ་སྟེ། །དྷ་ཏིར་ཙཎྜ་ལི་
ནི་འབར་བ་ཡིས། །སྟོང་ཕྲག་དོན་གཉིས་རྩ་ནས་རབ་
གཡོས་པའི། །བྱང་ཆུབ་སེམས་རྒྱུན་འབར་དང་འཛག་
པ་ལས། །ཡས་བབ་མས་བརྟན་དགའ་བཞི་སྐྱེ་བར་ཤོག།
འཇུག་དང་གནས་དང་ལྡང་བའི་རླུང་གིས་ནི། །སྔགས་
ཀྱི་རྒྱལ་པོ་རྡོ་རྗེ་གསུམ་གྱི་གདངས། །དྷ་ཏིའི་ལམ་ནས་
ཡང་ཡང་བསྒྲགས་པ་ཡིས། །ལྟེ་བའི་དབུས་ཀྱི་མཆོག་
གི་དབང་ཕྱུག་མ། །ཧཾ་ཡིག་བདུད་རྩིའི་རྒྱུན་གྱིས་མཉེས་
བྱས་པས། །འོད་གསལ་ཐམས་ཅད་སྟོང་པ་འཆར་བར་
ཤོག །མཁའ་དབྱིངས་ཤར་བའི་དབང་པོའི་གཞི་བཞིན་
258

བདེ་མཆོག་སྨོན་ལམ།
དུ། །གསལ་དྭངས་འོད་ཟེར་ལྔ་ཡི་དྲ་བ་ཅན། །ཀུནྡ་ལྟར་
དཀར་ཡེ་ཤེས་སེམས་དཔའ་ནི། །ཤེས་རབ་ཕག་མོར་རོལ་
པའི་དགའ་བའི་སྒྲས། །སྣོད་བཅུད་སྤྲོས་པ་ཀུན་སྡུད་བསམ་
གཏན་མཆོག །རྗེས་གཞི་རིམ་པས་འོད་གསལ་འཇུག་
པར་ཤོག །བསམ་གྱིས་མི་ཁྱབ་འོད་གསལ་ཕྱག་རྒྱ་ཆེ།།
ལྷན་སྐྱེས་བདེ་ཆེན་སྟོང་ཉིད་མཐར་ཐུག་དང་། །ལེགས་
སྦྱར་མཉམ་པར་བཞག་དུས་བསྐྱངས་པ་དང་། །ལངས་
པར་གྱུར་ཚེ་གང་ཤར་སྣོད་བཅུད་ཀུན། ། ཆུ་དང་ཆུ་རླབས་
གཉིས་པོ་ཇི་བཞིན་དུ། །བདེ་བ་ཆེན་པོའི་རོལ་བར་ཤར་
གྱུར་ཏེ། །གཟུང་འཛིན་རྣམ་པར་རྟོག་པའི་བག་ཆགས་
ཀུན། ། ཡོངས་སུ་སྦྱོང་ལ་ཐོགས་པ་མེད་པར་ཤོག །རིམ་
པ་དེ་ཡིས་དཔེ་ཡི་ལྷན་སྐྱེས་ལས། །ཆུ་ཀླུང་ཤིན་ཏུ་དྭངས་
ལ་ཉ་བཞིན་དུ། །སྒྱུ་འཕྲུལ་དྲ་བའི་སྐུར་ནི་ལངས་གྱུར་
ཏེ། ། སྒྱུ་མ་ལྟ་བུའི་ཏིང་འཛིན་རྫོགས་པར་ཤོག །སྒྱུ་མའི་
ལུས་མཛེས་ཡང་ཡང་འོད་གསལ་དུ། །ཀུན་ཏུ་ཞུགས་
ལས་དོན་གྱི་ལྷན་ཅིག་སྐྱེས། །མངོན་དུ་བྱས་མཐར་དཔལ་
259

བདག་བསྐྱེད་ཕྱོགས་བསྒྲིགས།
ལྡན་རྡོ་རྗེ་འཆང་། །སློབ་པའི་ཟུང་འཇུག་མངོན་དུ་འགྱུར་
བར་ཤོག །དཔའ་བར་འགྲོ་བའི་ཏིང་འཛིན་དེ་ཉིད་ནི།།
ཡང་ཡང་གོམས་པས་ཏིང་ངེ་འཛིན་རྒྱལ་པོ། །རྡོ་རྗེ་ལྟ་
བུའི་ཏིང་ངེ་འཛིན་གྱིས་ནི། །འཁྲུལ་པའི་བག་ཆགས་མ་
ལུས་འཇོམས་པར་ཤོག །གོ་འཕང་མཆོག་དེ་ཚེ་འདིར་
མ་ཐོབ་ན། །འཆི་ཚེ་རྗེ་བཙུན་ཡབ་ཡུམ་འཁོར་བཅས་
ཀྱིས། །ཡིད་འོང་མཆོད་སྤྲིན་སྙན་པའི་རོལ་མོའི་སྒྲ། །ངོ་
མཚར་ལྟས་བཟང་མང་པོས་བསུ་བར་ཤོག །དེ་ནས་འཆི་
བའི་འོད་གསལ་ཟིན་མཛད་ཅིང་། །ལམ་མཆོག་སྒྲུབ་
པའི་རིག་པ་འཛིན་པའི་གནས། །རྣམ་དག་མཁའ་སྤྱོད་
གནས་སུ་ཁྲིད་ནས་ནི། །ཟབ་མོའི་ལམ་འདི་མྱུར་དུ་མཐར་
ཕྱིན་ཤོག །རྣལ་འབྱོར་དབང་ཕྱུག་བྱེ་བས་བགྲོད་གྱུར་
པ། །བདེ་མཆོག་བཤད་སྒྲུབ་ཤིན་ཏུ་ཉམས་པ་འདི། །ཆེས་
ཆེར་རྒྱས་ཤིང་ཐར་འདོད་འཇུག་ངོགས་སུ། །ནམ་ཡང་
མི་ནུབ་རིང་དུ་གནས་གྱུར་ཅིག །ཚུལ་དེ་བསྒྲུབ་ལ་ཐོགས་
མེད་མཐུ་ལྡན་པ། །འཛམ་གླིང་གནས་མཆོག་ཉི་ཤུ་རྩ་
260

རྣལ་འབྱོར་མའི་བདག་བསྐྱེད།
བཞི་ཡི། །དཔའ་བོ་རྣལ་འབྱོར་མ་ནི་འཁོར་བཅས་ཀྱིས།།
གཡེལ་བ་མེད་པར་རྟག་ཏུ་གྲོགས་མཛད་ཤོག །ཅེས་སྨོན་
ལམ་གདབ་བར་བྱའོ།།
རྗེ་བཙུན་རྡོ་རྗེ་རྣལ་འབྱོར་མའི་སྒྲུབ་ཐབས་
བསྡུས་པ་བཞུགས་སོ།།
༄༅། །ན་མོ་གུ་རུ་བཛྲ་དྷརྨཱ་ཡ། བླ་མ་དང་རྗེ་བཙུན་
རྡོ་རྗེ་རྣལ་འབྱོར་མ་དབྱེར་མ་མཆིས་པའི་ཞབས་ལ་གུས་
པ་ཆེན་པོས་ཕྱག་འཚལ་ཞིང་སྐྱབས་སུ་མཆིའོ། །བརྩེ་
བཆེན་པོས་རྗེས་སུ་གཟུང་དུ་གསོལ། །འདིར་རྗེ་བཙུན་རྡོ་རྗེ་
རྣལ་འབྱོར་མ་ནཱ་རོ་མཁའ་སྤྱོད་དབང་མོའི་སྒྲུབ་ཐབས་བདེ་ཆེན་ཉེ་ལམ་ལས་
བསྡུས་ཏེ་བསྒོམ་ཚུལ་ནག་འགྲོས་སུ་འགོད་པ་ལ། ཉལ་བ་དང། ལྡང་བ་
དང། བདུད་རྩི་མྱང་བའི་རྣལ་འབྱོར་རྣམས་སྔོན་དུ་བཏང་སྟེ། ཚད་མེད་
ཀྱི་རྣལ་འབྱོར་ནི། ལུས་གནད་དང་ལྡན་པར་འཁོད་ནས། སྐྱབས་ཡུལ་
གསལ་འདེབས་པ་ནི། མདུན་གྱི་ནམ་མཁར་བླ་མ་འཁོར་ལོ་
སྡོམ་པ་ཡབ་ཡུམ་ལ་རྩ་བརྒྱུད་ཀྱི་བླ་མ་ཡི་དམ་མཆོག་
གསུམ་བཀའ་སྡོད་སྲུང་མའི་ཚོགས་ཀྱིས་བསྐོར་ནས་
261

བདག་བསྐྱེད་ཕྱོགས་བསྒྲིགས།
བཞུགས་པར་གྱུར། རང་དང་སེམས་ཅན་ཐམས་ཅད་ཀྱིས་སྐྱབས་
སུ་འགྲོ་བར་མོས་ནས། བདག་དང་འགྲོ་བ་ནམ་མཁའི་མཐའ་
དང་མཉམ་པའི་སེམས་ཅན་ཐམས་ཅད་དུས་འདི་ནས་
བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་
དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ།།
རྫོགས་པའི་སངས་རྒྱས་བཅོམ་ལྡན་འདས་རྣམས་ལ་སྐྱབས་
སུ་མཆིའོ། །དམ་པའི་ཆོས་རྣམས་ལ་སྐྱབས་སུ་མཆིའོ།།
འཕགས་པའི་དགེ་འདུན་རྣམས་ལ་སྐྱབས་སུ་མཆིའོ། །ཞེས་
ལན་གསུམ་གྱིས་སྐྱབས་འགྲོ་དང་། བདག་གིས་རྫོགས་པའི་སངས་
རྒྱས་ཀྱི་གོ་འཕང་ཐོབ་པར་བྱས་ལ། སེམས་ཅན་ཐམས་
ཅད་འཁོར་བའི་སྡུག་བསྔལ་གྱི་རྒྱ་མཚོ་ལས་བསྒྲལ་ནས་
རྫོགས་པའི་བྱང་ཆུབ་ཀྱི་བདེ་བ་ལ་འགོད་པར་བྱ། དེའི་
ཕྱིར་དུ་རྡོ་རྗེ་རྣལ་འབྱོར་མའི་ལམ་གྱི་རིམ་པ་ཉམས་སུ་བླང་
བར་བགྱིའོ། །ཞེས་ལན་གསུམ་གྱིས་སེམས་བསྐྱེད། དེ་ནས་ཐལ་མོ་
སྦྱར་ཏེ། བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་
ལ་ཕྱག་འཚལ་ཞིང་སྐྱབས་སུ་མཆིའོ། ། ཁྱེད་རྣམས་ཀྱིས་
262

རྣལ་འབྱོར་མའི་བདག་བསྐྱེད།
བདག་གི་རྒྱུད་བྱིན་གྱིས་བརླབ་ཏུ་གསོལ། ཞེས་བརྗོད་པས།
མདུན་གྱི་སྐྱབས་ཡུལ་རྣམས་འོད་ཟེར་དཀར་དམར་མཐིང་
གསུམ་གྱི་རྣམ་པར་ཞུ་ནས་རང་ལ་ཐིམ་པས་སྐུ་གསུང་
ཐུགས་ཀྱི་བྱིན་རླབས་ཐོབ་པར་གྱུར། དེ་ནས། རྡོར་སེམས་
བསྒོམ་བཟླས་ནི། རང་གི་སྤྱི་བོར་པད་ཟླའི་གདན་ལ་རྡོ་རྗེ་
སེམས་དཔའ་ཡབ་ཡུམ་སྐུ་མདོག་དཀར་པོ་ཞལ་གཅིག་
ཕྱག་གཉིས་ཀྱིས་རྡོར་དྲིལ་དང་གྲི་ཐོད་འཛིན་པས་ཕན་ཚུན་
འཁྱུད་པ་ཡབ་ཕྱག་རྒྱ་དྲུག་དང་ཡུམ་ཕྱག་རྒྱ་ལྔས་བརྒྱན་
ཅིང༌། རྡོ་རྗེ་དང་པདྨའི་སྐྱིལ་ཀྲུང་གིས་བཞུགས་པའི་ཐུགས་
ཀར་ཟླ་བའི་སྟེང་དུ་ཧཱུྃ་གི་མཐར་སྔགས་ཕྲེང་གིས་བསྐོར་
བ་ལས་བདུད་རྩི་དཀར་པོའི་རྒྱུན་བབས་པས་ནད་གདོན་
སྡིག་སྒྲིབ་ཐམས་ཅད་སྦྱངས་པར་གྱུར། པར་བསམ་ལ། ཨོཾ་
བཛྲ་ཧེ་རུ་ཀ་ས་མ་ཡ། མ་ནུ་པཱ་ལ་ཡ། ཧེ་རུ་ཀ ཏྲེ་ནོ་
པ་ཏི་ཥྛ། དྲྀ་ཌྷ་མེ་བྷ་ཝ། སུ་ཏོ་བྱོ་མེ་བྷ་ཝ། སུ་པོ་སྐྱོ་མེ་
བྷ་ཝ། ཨ་ནུ་རཀྟ་མེ་བྷ་ཝ། སརྦ་སིདྡྷི་མྨེ་པྲ་ཡཙྪ། སརྦ་
ཀརྨ་སུ་ཙ་མེ། ཙིཏྟཾ་ཤྲཱི་ཡཾ་ཀུ་རུ་ཧཱུཾ། ཧ་ཧ་ཧ་ཧ་ཧོ༔ བྷ་
263

བདག་བསྐྱེད་ཕྱོགས་བསྒྲིགས།
ག་ཝན་བཛྲ་ཧེ་རུ་ཀ་མ་མེ་མུ་ཉྩ། ཧེ་རུ་ཀ་བྷཱ་བ། མཧཱ་
ས་མ་ཡ་ས་ཏཱ་ཨཱཧཱུྃ་ཕཊ། ཅེས་ཉེར་གཅིག་ཙམ་བཟླས་མཐར།
རྡོ་རྗེ་སེམས་དཔའ་ཡབ་ཡུམ་རང་ལ་ཐིམ་པས། རང་གི་
སྒོ་གསུམ་དང་རྡོ་རྗེ་སེམས་དཔའི་སྐུ་གསུང་ཐུགས་དབྱེར་
མི་ཕྱེད་པར་གྱུར། པར་བསམ་མོ། །བླ་མའི་རྣལ་འབྱོར་ནི། མདུན་
གྱི་ནམ་མཁར་དག་གསལ་གཉིས་སུ་མེད་པའི་ཡེ་ཤེས་ཀྱི་
རང་སྣང་ལས་གྲུབ་པའི་གཞལ་ཡས་ཁང་གྲུ་བཞི་སྒོ་བཞི་
རྒྱན་རྟ་བབས་དང་བཅས་པ་མཚན་ཉིད་ཐམས་ཅད་ཡོངས་
སུ་རྫོགས་པའི་དབུས་སུ་སེངྒེ་ཆེན་པོ་བརྒྱད་ཀྱིས་བཏེགས་
པའི་རིན་པོ་ཆེའི་ཁྲི་སྣ་ཚོགས་པདྨ་ཟླ་བ་ཉི་མའི་གདན་གྱི་
སྟེང་དུ་དྲིན་ཅན་རྩ་བའི་བླ་མ་དེ་ཉིད་སངས་རྒྱས་རྡོ་རྗེ་ཆོས་
ཀྱི་རྣམ་པ་ཅན་སྐུ་མདོག་དམར་པོ་ཞལ་གཅིག་ཕྱག་གཉིས་
ཀྱིས་རྡོ་རྗེ་དང་དྲིལ་བུ་ཐུགས་ཀར་བསྣོལ་ལས་འཛིན་པ།
དབུ་སྐྲ་རལ་པའི་ཅོན་པན་ཅན། ཞབས་རྡོ་རྗེའི་སྐྱིལ་མོ་
ཀྲུང་གིས་བཞུགས་པ། གཞོན་ནུ་ལང་ཚོ་བཅུ་དྲུག་ལོན་
པའི་ན་ཚོད་ཅན། དར་དང་རུས་པ་དང་རིན་པོ་ཆེའི་རྒྱན་
264

རྣལ་འབྱོར་མའི་བདག་བསྐྱེད།
ཐམས་ཅད་ཀྱིས་བརྒྱན་ཅིང་སྐྱབས་གནས་ཀུན་འདུས་ཀྱི་
ངོ་བོར་གྱུར། པར་བསམ་ལ། དུས་གསུམ་སངས་རྒྱས་ཐམས་
ཅད་ཀྱི་ངོ་བོ་བླ་མ་རིན་པོ་ཆེ་ལ་གསོལ་བ་འདེབས་སོ།།
བདག་གི་རྒྱུད་བྱིན་གྱིས་བརླབ་ཏུ་གསོལ། ཞེས་གསོལ་
བ་བཏབ་པས་རྩ་བའི་བླ་མ་རང་ལ་རྗེས་སུ་ཆགས་པས་འོད་
དམར་པོའི་རྣམ་པར་ཞུ་བ། རང་གི་སྤྱི་གཙུག་ནས་ཞུགས།
སྙིང་གར་བཾ་ཡིག་དམར་པོའི་རྣམ་པར་གྱུར་པ་དང་རང་
སེམས་དབྱེར་མེད་དུ་འདྲེས་པར་གྱུར། བདག་ལྷར་བསྐྱེད་
པའི་རྣལ་འབྱོར་ནི། ཐཾ་ཡིག་དེ་ཉིད་ཇེ་ཆེར་སོང་སྟེ་ནམ་མཁའི་
མཐའ་དང་མཉམ་པར་གྱུར་པས་སྣོད་བཅུད་ཐམས་ཅད་
བདེ་སྟོང་གི་རང་བཞིན་དུ་གྱུར། སླར་ཡང་མཐའ་ནས་
རིམགྱིས་བསྡུས་ཏེ་ཤིན་ཏུ་ཕྲ་བའི་ཐོ་ཡིག་ཏུ་གྱུར་པ་འོག་
ནས་རིམ་གྱིས་ནཱ་དའི་བར་དུ་ཐིམ། ནཱ་ད་ཡང་མི་དམིགས་
པར་བདེ་སྟོང་དབྱེར་མེད་ཀྱི་ཆོས་སྐུ་གྱུར། ཨོ་ཤཱནྱ་ཏཱ་
ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉཧཾ། ཞེས་པ་ནི་འཆི་པ་ཆོས་སྐུའི་ལམ་
འཁྱེར་རོ། །དེ་ལྟར་སྣང་བ་ཐམས་ཅད་བསྡུས་པའི་སྟོང་པའི་
265

བདག་བསྐྱེད་ཕྱོགས་བསྒྲིགས།
ངང་ལས་ངོ་བོ་རང་སེམས་བདེ་སྟོང་གཉིས་སུ་མེད་པའི་
ཡེ་ཤེས་ཀྱི་གཟུང་རྣམ་ཡིན་པ་ལ་རྣམ་པ་ཐཾ་ཡིག་དམར་པོ་
གྱེན་དུ་འགྲེང་བའི་རྣམ་པར་ནམ་མཁར་གནས་པར་གྱུར།
ཞེས་པ་ནི་བར་དོ་ལོངས་སྐུའི་ལམ་འཁྱེར་རོ། ། སྟོང་པའི་ངང་ལས་
ཨེ་ཨེ་ལས་ཆོས་འབྱུང་དམར་པོ་གྲུ་གསུམ་ཉིས་བརྩེགས་
ཀྱི་ནང་དུ་ཨ་ལས་ཟླ་བའི་དཀྱིལ་འཁོར་དཀར་ལ་དམར་
བའི་མདངས་ཅན་གྱི་སྟེང་དུ། ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་
ནཱི་ཡེ་བཛྲ་ཝརྞ་ནཱི་ཡེ་བཛྲ་བཻ་རོ་ཙ་ནཱི་ཡེ་ཧཱུཾ་ཧཱུཾ་ཧཱུཾ་ཕཊ་ཕཊ་
ཕཊ་སྭཱཧཱ། ཞེས་པའི་སྔགས་གཡོན་སྐོར་དུ་འཁོད་པར་
གྱུར། རང་ནམ་མཁའི་པཾ་ཡིག་གིས་ཟླ་བ་མཐོང་བ་ན་དེའི་
དབུས་སུ་སྐྱེ་བ་ལེན་པའི་འཕེན་པ་དང་ལྡན་པས་ཟླ་བའི་
དབུས་སུ་ཞུགས། ཟླ་བ་ཁཾ་ཡིག་སྔགས་ཕྲེང་དང་བཅས་
པ་ལས་འོད་ཟེར་འཕྲོས། འཁོར་འདས་ཀྱི་སྣོད་བཅུད་
ཐམས་ཅད་རྗེ་བཙུན་རྡོ་རྗེ་རྣལ་འབྱོར་མའི་རང་བཞིན་དུ་
བྱས། དེ་རྣམས་ཚུར་འདུས་ཏེ་ཐཾ་ཡིག་སྔགས་ཕྲེང་དང་
བཅས་པ་ལ་ཐིམ་པ་ཡོངས་སུ་གྱུར་པ་ལས། རྟེན་དང་
266

རྣལ་འབྱོར་མའི་བདག་བསྐྱེད།
བརྟེན་པའི་དཀྱིལ་འཁོར་དུས་གཅིག་ཏུ་རྫོགས་པར་གྱུར།
ཞེས་པ་ནི་སྐྱེ་བ་སྤྲུལ་སྐུའི་ལམ་འཁྱེར་རོ། ། དེ་ཡང་རྡོ་རྗེའི་ས་གཞི་
རྭ་བ་གུར་བླ་རེ་དང་བཅས་པའི་ཕྱི་རོལ་ཏུ་ཁ་དོག་སྣ་ལྔ་
པའི་མེ་དཔུང་གཡོན་སྐོར་དུ་འཁྱིལ་ཞིང་འབར་བ། དེའི་
ནང་དུ་གཏུམ་དྲག་ལ་སོགས་པའི་དུར་ཁྲོད་ཆེན་པོ་བརྒྱད་
ཀྱིས་བསྐོར་བའི་དབུས་སུ་ཆོས་འབྱུང་དམར་པོ་གྲུ་གསུམ་
ཉིས་བརྩེགས་ཀྱི་གདེངས་ཀ་ཆེ་བ་གྱེན་དུ་ཕྱོགས་ཤིང། རྩེ་
མོ་ཕྲ་བ་ཐུར་དུ་ཟུག་པ། མདུན་རྒྱབ་གཉིས་སྤངས་པའི་
གྲུ་བཞིར་དགའ་འཁྱིལ་དམར་སྐྱ་གཡོན་སྐོར་དུ་འཁོར་བ་
རེ་རེས་མཚན་པ། ཆོས་འབྱུང་གི་ནང་དུ་སྣ་ཚོགས་པདྨ་
འདབ་མ་བརྒྱད་པའི་ལྟེ་བར་ཉི་མའི་དཀྱིལ་འཁོར་གྱི་སྟེང་
དུ་རང་ཉིད་རྗེ་བཙུན་རྡོ་རྗེ་རྣལ་འབྱོར་མའི་སྐུར་གྱུར་པ་
ནི། ཞབས་གཡས་བརྐྱངས་པས་དུས་མཚན་མ་དམར་
མོའི་ནུ་མའི་སྟེང་ནས་མནན་པ། གཡོན་བསྐུམས་པས་
འཇིགས་བྱེད་ནག་པོའི་མགོ་བོ་རྒྱབ་ཏུ་བལྟབ་ནས་མནན་
པ། སྐུ་མདོག་དམར་མོ་བསྐལ་པའི་མེ་ལྟ་བུའི་གཟི་བརྗིད་
267

བདག་བསྐྱེད་ཕྱོགས་བསྒྲིགས།
ཅན། ཞལ་གཅིག་ཕྱག་གཉིས་སྤྱན་གསུམ་དག་པ་མཁའ་
སྤྱོད་དུ་གཟིགས་པ། ཕྱག་གཡས་པས་རྡོ་རྗེས་མཚན་པའི་
གྲི་གུག་ཐུར་དུ་བརྐྱངས་ནས་འཛིན་པ། གཡོན་པས་ཐོད་
པ་ཁྲག་གིས་གང་བ་སྟེང་ཕྱོགས་སུ་བཟུང་ནས་ཞལ་གྱེན་
དུ་ཕྱོགས་པར་གསོལ་བ། ཕྲག་པ་གཡོན་པར་རྡོ་རྗེས་
མཚན་པའི་ཁ་ཏྭཾ་ག་ལ་ཌ་མ་རུ་དང་དྲིལ་བུ་དང་འཕན་རྩེ་
གསུམ་པ་འཕྱར་བཞིན་པ་བསྣམས་པ། དབུ་སྐྲ་ནག་པོ་
སིལ་བུར་གྱུར་པས་སྐུ་སྐེད་ཡན་ཆད་ཁེབས་པ། ལང་ཚོ་
དར་ལ་བབ་ཅིང་འདོད་པའི་ནུ་འབུར་རྒྱས་པ། བདེ་བ་
བསྐྱེད་པའི་ཉམས་ཅན། མི་མགོ་སྐམ་པོ་ལྔའི་དབུ་རྒྱན་
དང་། །སྐམ་པོ་ལྔ་བཅུའི་དོ་ཤལ་ཅན། གཅེར་མོ་ཕྱག་
རྒྱ་ལྔས་བརྒྱན་པ། ཡེ་ཤེས་ཀྱི་མེ་འབར་བའི་དབུས་ན་
བཞུགས་པ་རྣམ་སྣང་ཏེ་ཧེ་རུ་ཀ་ཡུམ་དང་བཅས་པས་དབུ་
བརྒྱན་པར་གྱུར། འགྲོ་བ་དག་པའི་རྣལ་འབྱོར་ནི། རང་གི་སྙིང་
གར་ཆོས་འབྱུང་དམར་པོ་གྲུ་གསུམ་ཉིས་བརྩེགས་ཀྱི་ནང་
དུ་ཟླ་བའི་དཀྱིལ་འཁོར་གྱི་དབུས་སུ་བཾ་ཡིག་ལ་སྔགས་ཕྲེང་
268

རྣལ་འབྱོར་མའི་བདག་བསྐྱེད།
གིས་བསྐོར་བ་ལས་འོད་ཟེར་འཕྲོས་ཏེ། བ་སྤུའི་བུ་ག་ནས་
ཕར་སོང་། །རིགས་དྲུག་གི་སེམས་ཅན་ཐམས་ཅད་ལ་
ཕོག་པས། སྡིག་སྒྲིབ་བག་ཆགས་དང་བཅས་པ་སྦྱངས།
དེ་ཐམས་ཅད་རྡོ་རྗེ་རྣལ་འབྱོར་མའི་སྐུར་གྱུར། དཔའ་བོ་
དཔའ་མོས་བྱིན་གྱིས་བརླབས་པའི་རྣལ་འབྱོར་ནི། འབར་བའི་ཕྱག་རྒྱ་དང་
བཅས། ༧། རང་གི་ཐུགས་ཀའི་ཛཾ་ཡིག་ལས་འོད་ཟེར་
འཕྲོས་པ་སྨིན་མཚམས་ནས་ཐོན་ཏེ་ཕྱོགས་བཅུར་སོང་
བས་ཕྱོགས་བཅུའི་དེ་བཞིན་གཤེགས་པ་དང། དཔའ་བོ་
དང་རྣལ་འབྱོར་མ་ཐམས་ཅད་རྡོ་རྗེ་རྣལ་འབྱོར་མའི་རྣམ་
པར་སྤྱན་དྲངས། ཛ༔ཧཱུྃ་བཾ་ཧོས་དགུག་གཞུག་བཅིངས་མཉེས་
བྱ། པད་ཀོར་གྱི་མཐར་འཁྱུད་རྒྱ་བྱས་ལ། ཨོ་ཡོ་ག་ཤུདྡྷསརྦ་དྷརྨ་
ཡོ་ག་ཤུདྡྷོཉཧཾ། ཆོས་ཐམས་ཅད་རྣམ་པར་དག་པའི་རྣལ་
འབྱོར་གྱི་བདག་ཉིད་དེ་ངའོ། །སྙམ་དུ་ང་རྒྱལ་བྱ། རང་གི་
གནས་རྣམས་སུ་ཟླ་བའི་དཀྱིལ་འཁོར་གྱི་སྟེང་དུ། ལྟེ་བར་
ཨོ་བི་དམར་པོ་རྡོ་རྗེ་ཕག་མོ། སྙིང་གར་ཧཾ་ཡཾ་སྔོན་པོ་གཤིན་
རྗེ་མ། ཁར་གྲོགས་མོ་དཀར་པོ་རྨོངས་བྱེད་མ། །དཔྲལ་བར་
269

བདག་བསྐྱེད་ཕྱོགས་བསྒྲིགས།
ཧཱུྃ་ཧཱུྃ་སེར་པོ་སྐྱེད་བྱེད་མ། སྤྱི་གཙུག་ཏུ་ཧཱུྃ་ཧཱུྃ་ལྗང་གུ་སྐྲག་
བྱེད་མ། ཡན་ལག་ཐམས་ཅད་ལ་ཕཊ་ཕཊ་དུད་ཁ་ཙཎྜི་
ཀའི་ངོ་བོ་རྣམས་སུ་གྱུར། ངག་བཟླས་དང་ཡིད་བཟླས་ཀྱི་རྣལ་འབྱོར་
ལ་གཉིས་ལས། ངག་བཟླས་ནི། རང་གི་སྙིང་གར་ཆོས་འབྱུང་
དམར་པོ་གྲུ་གསུམ་ཉིས་བརྩེགས་ཀྱི་ནང་དུ་ཟླ་བའི་དཀྱིལ་
འཁོར་གྱི་དབུས་སུ་པཾ་ཡིག་ལ་སྔགས་ཕྲེང་ཁ་དོག་དམར་
པོས་གཡོན་སྐོར་དུ་བསྐོར་བ་ལས་འོད་ཟེར་དམར་པོ་
དཔག་མེད་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་
སྦྱངས། སངས་རྒྱས་ཐམས་ཅད་མཆོད། དེ་རྣམས་ཀྱི་
བྱིན་རླབས་ནུས་མཐུ་ཐམས་ཅད་འོད་ཟེར་དམར་པོའི་རྣམ་
པར་སྤྱན་དྲངས་པཾ་ཡིག་སྔགས་ཕྲེང་དང་བཅས་པ་ལ་ཐིམ་
པས་རྒྱུད་བྱིན་གྱིས་བརླབ་པར་གྱུར། བར་བསམ་ལ། ཨོཾ་
ཨོ་ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞ་ནཱི་ཡེ་བཛྲ་བཻ་རོ་ཙ་ནཱི་
ཡེ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་སྭཱཧཱ། རྒྱུན་པར་དམ་བཅའ་ཇི་ལྟར་
ཡོད་པོ་ལ་ཉུང་མཐར་བྱས་ནས་བཟླའོ། ཡིད་བཟླས་ནི། སྙིང་གའི་ཆོས་
འབྱུང་ཟླ་བ་ཡིག་འབྲུ་དང་བཅས་པ་བདེ་བ་བསྐྱེད་པར་འདོད་ན་གསང་གནས།
270

རྣལ་འབྱོར་མའི་བདག་བསྐྱེད།
མི་རྟོག་པ་བསྐྱེད་པར་འདོད་ན་ལྟེ་བར་ཕབ་སྟེ་མདུན་རྒྱབ་སྤངས་པའི་གྲྭ་བཞིར་
དགའ་བ་འཁྱིལ་བ་གཡོན་སྐོར་དུ་འཁོར་བ་དང་། སྔགས་ཕྲེང་ལན་གསུམ་
མམ་བདུན་ལ་སོགས་པ་ཀློག་པའི་ཚུལ་དུ་སེམས་གཏད་ནས། རླུང་ཁ་སྦྱར་
ཅི་ཐུབ་འཛིན། རང་གི་སྨིན་མཚམས་དང་གསང་གནས་སུ་དགའ་འཁྱིལ་
གཡོན་སྐོར་དུ་ཤུགས་དྲག་ཏུ་འཁོར་བ་ལ་སེམས་གཏད་ནས་རླུང་ཁ་སྦྱར་
གཟུང་། མཐར་དགའ་འཁྱིལ་གཉིས་སྙིང་གའི་ཐཾ་ལ་ཐིམ་པར་བསམ་མོ།
།བསམ་གྱིས་མི་ཁྱབ་པའི་རྣལ་འབྱོར་ལ་གཉིས་ལས། ཐུན་མོང་མ་ཡིན་པ་
ནི་ཁྲིད་ལས་འབྱུང་བ་ལྟར་ཉམས་སུ་བླངས། ཐུན་མོང་བ་ནི། རང་གི་
སྙིང་གའི་པཾ་ཡིག་སྔགས་ཕྲེང་དང་བཅས་པ་ལས་འོད་ཟེར་
འཕྲོས། ཁམས་གསུམ་ཐམས་ཅད་ལ་ཁྱབ། གཟུགས་
མེད་ཁམས་འོད་ཟེར་སྔོན་པོའི་རྣམ་པས་ལུས་ཀྱི་སྟོད་ཀྱི་
ཆ་ལ་ཐིམ། གཟུགས་ཁམས་འོད་ཟེར་དམར་པོའི་རྣམ་
པས་བར་གྱི་ཆ་ལ་ཐིམ། འདོད་ཁམས་འོད་ཟེར་དཀར་
པོའི་རྣམ་པས་སྨད་ཀྱི་ཆ་ལ་ཐིམ། རང་ཡང་སྟོད་སྨད་
ནས་རིམ་བཞིན་འོད་དུ་ཞུ་ནས་ཆོས་འབྱུང་ལ་ཐིམ། དེ་
ཟླ་བ་ལ་ཐིམ། དེ་སྔགས་ཕྲེང་ལ་ཐིམ། དེ་པཾ་ཡིག་ལ་
ཐིམ། དེ་བ་གྱི་མགོ་བོ་ལ་ཐིམ། དེ་ཟླ་ཚེས་ལ་ཐིམ། དེ་
271

བདག་བསྐྱེད་ཕྱོགས་བསྒྲིགས།
ཐིག་ལེ་ལ་ཐིམ། དེ་ནཱ་ད་ལ་ཐིམ། དེ་ཡང་ཇེ་ཕྲ་ཇེ་ཕྲར་
འོད་གསལ་སྟོང་པ་ཉིད་དུ་ཐིམ་པར་གྱུར། པར་བསམ་མོ།།
སྤྱོད་ལམ་གྱི་རྣལ་འབྱོར་ནི། སྟོང་པའི་ངང་ལས་རང་ཉིད་སྐད་
ཅིག་གིས་རྗེ་བཙུན་རྡོ་རྗེ་རྣལ་འབྱོར་མར་གྱུར་པའི་གནས་
རྣམས་སུ་ཟླ་བའི་དཀྱིལ་འཁོར་གྱི་སྟེང་དུ་ལྟེ་བར་ཨོཾ་བཾ་
དམར་པོ་རྡོ་རྗེ་ཕག་མོ། སྙིང་གར་ཧཾ་ཡོ་སྔོན་པོ་གཤིན་
རྗེ་མ། ཁར་ཤཱི་མོ་དཀར་པོ་རྨོངས་བྱེད་མ། དཔྲལ་བར་
ཧྲེ་ཧྲི་སེར་པོ་སྐྱོད་བྱེད་མ། སྤྱི་གཙུག་ཏུ་ཧཱུྃ་ཧཱུྃ་ལྗང་གུ་སྐྲག་
བྱེད་མ། ཡན་ལག་ཐམས་ཅད་ལ་ཕཊ་ཕཊ་དུད་ཁ་ཙཎྜི་
ཀའི་ངོ་བོ་རྣམས་སུ་གྱུར། ཞེས་གོ་ཆ་དང་། ཨོཾ་སུམྦྷ་ནི་སུམྦྷ་
ཧཱུྃ་ཧཱུྃ་ཕཊ། ༀ་གྲིབྷ་གྲིབྷཱ་ཧུཾ་ཧཱུྃ་ཕཊ། ༀ་གྲིབྷ་པ་ཡ་གྲིཧྥ་
པ་ཡ་ཧཱུྃ་ཧཱུྃ་ཕཊ། ༀ་ཨཱ་ན་ཡ་ཧོ་བྷ་ག་ཝཱན་བཛྲ་ཧཱུྃ་ཧཱུྃ་ཕཊ།
ཅེས་ལན་གཉིས་བརྗོད་ལ་ཚམས་རྔམས་ཀྱི་བསྲུང་བ་བྱའོ། །དེ་ནས་ཐུན་
མཚམས་སུ་གཏོར་མ་འབུལ་བར་འདོད་ན། མཆོད་པ་དང་གཏོར་མ་ཕྱག་
ལེན་ལྟར་བཤམས་ལ། ནང་མཆོད་བྱིན་གྱིས་བརླབ་པ་ནི། ཨོཾ་ཁཎྜ་རོ་
ཧི་ཧཱུཾ་ཧཱུཾ་ཕཊ། ཨོཾ་སྭབྷཱ་ཝ་ཤུདྡྷསརྦ་དྷརྨཱ༔སྭ་བྷཱ་ཝ་ཤུདྡྷོ་
272

རྣལ་འབྱོར་མའི་བདག་བསྐྱེད།
ཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་ཡཾ་ལས་
རླུང་། རཾ་ལས་མེ། ཨཱ༔ལས་མི་མགོའི་སྒྱེད་པུ་གསུམ་
གྱི་སྟེང་དུ། ཨ་ལས་ཐོད་པ་ཡངས་ཤིང་རྒྱ་ཆེ་བའི་ནང་
དུ་ཨོ་ཁཾ་ཨོཾ་ཧཱུྃ་ཧཱུྃ་རྣམས་ལས་བདུད་རྩི་ལྔ། ལཾ་མཱི་པཾ་ཧཱུཾ།
བོ་རྣམས་ལས་ཤ་ལྔ་ཡི་གེ་དེ་དག་གིས་མཚན་པ། རླུང་
གཡོས་མེ་སྦར་བས་ཐོད་པའི་ནང་གི་རྫས་རྣམས་ཞུ་བར་
གྱུར། དེ་དག་གི་སྟེང་དུ་ཧཱུྃ་ལས་སྐྱེས་པའི་ཁ་ཊཾ་ག་དཀར་
པོ་མགོ་ཐུར་དུ་བལྟས་ནས་ཞུ་བ་ཐོད་པར་ལྷུང་ནས་རྫས་
དེ་དག་དངུལ་ཆུའི་མདོག་ཅན་དུ་གྱུར། དེའི་སྟེང་དུ་
དབྱངས་གསལ་གྱི་ཕྲེང་བ་སུམ་བརྩེགས་སུ་གནས་པ་ཨོ་
ཨཱཧཱུྃ་དུ་གྱུར་པའི་འོད་ཟེར་གྱིས་ཕྱོགས་བཅུའི་དེ་བཞིན་
གཤེགས་པ་དང་། དཔའ་བོ་དང་རྣལ་འབྱོར་མ་ཐམས་
ཅད་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་བཀུག་ནས་
བསྣན་པས་མང་པོར་སྦར་ཞིང་སྤེལ་བར་གྱུར། ཨོཾ་ཨཱ༔ཧཱུྃ།
ལན་གསུམ་བརྗོད་པས་བྱིན་གྱིས་བརླབ། དེ་ནས་མཆོད་པ་བྱིན་གྱིས་བརླབ་
པ་ནི། ཨོཾ་ཁཎྜ་རོ་ཧི་ཧཱུཾ་ཧཱུཾ་ཕཊ། ཨོཾ་སྭ་བྷཱ་ཝ་ཤུདྡྷསྭ་བྷཱ་
273

བདག་བསྐྱེད་ཕྱོགས་བསྒྲིགས།
ཝ་ཧུདྡྷོཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་
ཀཾ་ལས་ཐོད་པའི་སྣོད་རྣམས་ཀྱི་ནང་དུ་ཧཱུྃ་ལས་མཆོད་རྫས་
རྣམས་རང་བཞིན་སྟོང་ཉིད་རྣམ་པ་མཆོད་རྫས་སོ་སོའི་རྣམ་
པ། བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་
པའི་བདེ་བ་ཁྱད་པར་ཅན་སྟེར་བར་གྱུར། ཨོཾ་ཨགྷཾ་ཨཱཧཱུྃ།
ཨོ་པཱཏྱཾ་ཨཱཧཱུཾ། ཨོཾ་བཛྲ་པུཧྥེ་ཨཱཧཱུཾ། ཨོཾ་བཛྲ་དྷུ་པེ་ཨཱ་
ཧཱུཾ། ཨོཾ་བཛྲ་དཱི་པེ་ཨཱཧཱུཾ། ཨོཾ་བཛྲ་གནྡྷེ་ཨཱཧཱུཾ། ཨོཾ་བཛྲ་
ནི་ཝི་དྱ་ཨཱཿཧཱུཾ། ཨོཾ་བཛྲ་ཤཔྟ་ཨཱཿཧཱུཾ། གིས་མཆོད་པ་བྱིན་གྱིས་
བརླབ། གཏོར་མ་ནི། ཨོཾ་ཁཎྜ་རོ་ཧེ་ཧཱུཾ་ཧཱུཾ་ཕཊ་ཀྱིས་བསངས། ཨོ་
སྭ་བྷཱ་ཝ་ཤུདྡྷསརྦ་དྷརཿསྭཱ་བྷཱ་ཝ་ཤུདྡྷོཉཧཾ། སྟོང་པ་ཉིད་
དུ་གྱུར། སྟོང་པའི་ངང་ལས་ཡཾ་ལས་རླུང་། རཾ་ལས་མེ།
ཨ་ལས་མི་མགོའི་སྒྱེད་པུ་གསུམ་གྱི་སྟེང་དུ་ཨཱ༔ལས་ཐོད་
པ་ཡངས་ཤིང་རྒྱ་ཆེ་བའི་ནང་དུ་ཨོཾ་ཁཾ་སཾ་ཏྲཾ་ཧཱུྃ་རྣམས་ལས་
བདུད་རྩི་ལྔ། ལཾ་མཱི་པཾ་ཏཱཾ་བཾ་རྣམས་ལས་ཤ་ལྔ་ཡི་གེ་དེ་
དག་གིས་མཚན་པ། རླུང་གཡོས་མེ་སྦར་བས་ཐོད་པའི་
ནང་གི་རྫས་རྣམས་ཞུ་བར་གྱུར། དེ་དག་གི་སྟེང་དུ་ཧཱུཾ་
274

རྣལ་འབྱོར་མའི་བདག་བསྐྱེད།
ལས་སྐྱེས་པའི་ཁ་ཊཾ་ག་དཀར་པོ་མགོ་ཐུར་དུ་བལྟས་ནས་
ཞུ་བ་ཐོད་པར་ལྷུང་ནས་རྫས་དེ་དག་དངུལ་ཆུའི་མདོག་
ཅན་དུ་གྱུར། དེའི་སྟེང་དུ་དབྱངས་གསལ་གྱི་ཕྲེང་བ་སུམ་
བརྩེགས་སུ་གནས་པ་ཨོཾ་ཨཱ༔ཧཱུྃ་དུ་གྱུར་པའི་འོད་ཟེར་གྱིས་
ཕྱོགས་བཅུའི་དེ་བཞིན་གཤེགས་པ་དང་དཔའ་བོ་དང་རྣལ་
འབྱོར་མ་ཐམས་ཅད་ཀྱི་ཐུགས་ཀ་ནས་ཡེ་ཤེས་ཀྱི་བདུད་
རྩི་བཀུག་ནས་བསྣན་པས་མང་པོར་སྦར་ཞིང་སྤེལ་བར་
གྱུར། ཨོཾ་ཨཱཿཧཱུྃ། ལན་གསུམ་བརྗོད། ཕོ། རང་གི་ཐུགས་
ཀའི་ཛཾ་ཡིག་ལས་འོད་ཟེར་འཕྲོས་པས། འོག་མིན་ནས་
རྗེ་བཙུན་རྡོ་རྗེ་རྣལ་འབྱོར་མ་ལ་བླ་མ་ཡི་དམ་སངས་རྒྱས་
བྱང་སེམས་དཔའ་བོ་མཁའ་འགྲོ་ཆོས་དང་འཇིག་རྟེན་སྐྱོང་
བའི་ཚོགས་ཀྱིས་བསྐོར་བ་མདུན་གྱི་ནམ་མཁར་སྤྱན་
དྲངས། མགྲོན་རྣམས་ཀྱི་ལྗགས་ལ་ཧཱུྃ་ལས་སྐྱེས་པའི་རྡོ་
རྗེ་རྩེ་གསུམ་པ་ནས་འབྲུ་ཙམ་འཁོད་པའི་འོད་ཟེར་གྱི་སྤུ་
གུས་གཏོར་མའི་བཅུད་དྲངས་ཏེ་གསོལ་བར་གྱུར་པར་བསམ།
ཨོཾ་བཛྲ་ཨཱ་ར་ལི་ཧོ༔ ཛཧཱུྃ་བཾ་ཧོ༔ བཛྲ་ཌཱ་ཀི་ནྱ་ས་མ་
275

བདག་བསྐྱེད་ཕྱོགས་བསྒྲིགས།
ཡ་སྟོ་ཏྲི་བྱ་ཧོ༔ ལན་གསུམ་མམ་བདུན་གྱིས་ཕུལ། ༀ་བཛྲ་ཡོ་
གི་ནི་ས་པ་རི་ཝཱ་ར་ཨགྷཾ། པཱ་ཏྱཾ། པུཊེ། དྷུ་པེ། ཨཱ་ལོ་
ཀེ། གནྡྷེ། ནི་ཝི་ཏྱཱ། ཤཔྟ་ཨཱ༔ཧཱུྃ་གིས་མཆོད། ཨོཾ་བཛྲ་ཡོ་
གི་ནི་ས་པ་རི་ཝཱ་ར་ཨོཾ་ཨཱཿཧཱུྃ། དཔལ་ལྡན་རྡོ་རྗེ་མཁའ་
འགྲོ་མ། །མཁའ་འགྲོ་མ་ཡི་འཁོར་ལོས་བསྒྱུར། ། ཡེ་
ཤེས་ལྔ་དང་སྐུ་གསུམ་ཉིད། །འགྲོ་བ་སྐྱོབ་ལ་ཕྱག་འཚལ་
ལོ། །ཇི་སྙེད་རྡོ་རྗེ་མཁའ་འགྲོ་མ། །ཀུན་ཏུ་རྟོག་པའི་
འཆིང་གཅོད་ཅིང་། །འཇིག་རྟེན་བྱ་བར་རབ་འཇུག་མ།།
དེ་སྙེད་རྣམས་ལ་ཕྱག་འཚལ་ལོ། །ཞེས་བསྟོད། མཐའ་
ཡས་རྒྱལ་བའི་བདེ་སྟོང་ཟློས་གར་ནི། །སྲིད་ཞིའི་མིག་
འཕྲུལ་ཅིར་ཡང་འཆར་བ་ལས། །དེང་འདིར་མཁའ་སྤྱོད་
དབང་མོ་ཡིད་འོང་མ། །སྙིང་ནས་དྲན་ནོ་འཁྱུད་པའི་རྩེ་
དགས་སྐྱོངས། །འོག་མིན་ཞིང་ན་ལྷན་སྐྱེས་རྒྱལ་ཡུམ་
མ། །ཉེར་བཞིའི་ཡུལ་ན་ཞིང་སྐྱེས་ཌཱ་ཀི་མ། །ནོར་འཛིན་
ཁྱབ་པའི་ཀརྨ་མུ་དྲ་མ། །རྣལ་འབྱོར་བདག་གི་སྐྱབས་
མཆོག་རྗེ་བཙུན་མ། །ཁྱོད་ནི་སེམས་ཉིད་སྟོང་པའི་རང་
276

རྣལ་འབྱོར་མའི་བདག་བསྐྱེད
། །སྒྱུ་
རྡོ་རྗེའི་གྲོང་ན་ཨེ་དབྱིངས་བཻ་གྱི་དངོས
རྩལ་ཏེ། །
། །འཛུམ་དཀར་
མའི་གླིང་ན་འཇིགས་རུང་སྲིན་མོ་དང་
བདག་གིས་ཇི་ལྟར་
གཡོ་བའི་ལང་ཚོ་གསར་པ་སྟོན
བདེན་པར་གྲུབ་པའི་ངེས་
བཙལ་ཡང་འཕགས་མ་ཁྱོད
སྤྲོས་པས་དུབ་པའི་སེམས་ཀྱི་གཞོན་ནུ་
པ་མ་རྙེད་ནས། །
། ། ཨེ་
བརྗོད་བྲལ་ནགས་ཀྱི་ཁང་བུར་ངལ་བསོ་བརྟེན
དེ། །
། ། ཧེ་རུ་ཀ་དཔལ་
མ་ད་ནི་ཌཱ་ཀི་དབྱིངས་ནས་བཞེངས
རྡོ་རྗེ་བཙུན་མོའི་ཉེ་བའི་སྙིང་པོ་
རྒྱུད་ཀྱི་རྒྱལ་པོ་ལས། །
བཀླགས་པས་འགྲུབ་ཅེས་གསུངས་པའི་བདེན་
མཆོག །
ཨོ་ཌི་བི་ཤའི་བས་མཐའི་ནགས་ཁྲོད་དུ
པས་སྐྱོངས། །
། །འཁྱུད་དང་ཙུམ་
གྲུབ་པའི་དབང་ཕྱུག་རྡོ་རྗེ་དྲིལ་བུ་པ
ཁ་སྦྱོར་མཆོག་གིས་རོལ་
བྷའི་བདེ་བས་རྗེས་བསྐྱངས་ཏེ
གངྒཱའི་གླིང་ནས་རྗེ་བཙུན་ཀུ་
བཞིན་བདག་ཀྱང་སྐྱོངས
མངོན་སུམ་ནམ་མཁའི་དབྱིངས་སུ་ཁྲིད་པ་དང་
སཱ་ལི། །
། །བདག་ཀྱང་
དཔལ་ལྡན་ནཱ་རོ་ཏཱ་པ་རྗེས་བཟུངས་ལྟར
། །རྩ་བརྒྱུད་བླ་མ་
མཁའ་སྤྱོད་དགའ་མའི་གྲོང་དུ་འཁྲིད
277

བདག་བསྐྱེད་ཕྱོགས་བསྒྲིགས།
མཆོག་གི་ཐུགས་རྗེ་དང་། །རྒྱུད་ཆེན་གསང་མཐའི་མྱུར་
ལམ་ཟབ་ཁྱད་དང་། །རྣལ་འབྱོར་བདག་གི་ལྷག་བསམ་
དག་པའི་མཐུས། །མཁའ་སྤྱོད་དགའ་མའི་འཛུམ་ཞལ་
མྱུར་མཐོང་ཤོག ། ཨོཾ་བཛྲ་ཧེ་རུ་ཀ་ས་མ་ཡ། མ་ནུ་པཱ་
ལ་ཡ། ཧེ་རུ་ཀ ཏྭེ་ནོ་པ་ཏི་ཥྛ། དྲྀ་ཌྷ་མེ་བྷ་ཝ། སུ་ཏོ་
མེ་བྷ་ཝ། སུ་པོ་སྐྱོ་མེ་བྷ་ཝ། ཨ་ནུ་རཀྟ་མེ་བྷ་ཝ། སརྦ་
སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་ཤྲཱི་ཡཾ་ཀུ་རུ་
ཧཱུཾ། ཧ་ཧ་ཧ་ཧ་ཧོ༔ བྷ་ག་ཝན་བཛྲ་ཧེ་རུ་ཀ་མ་མེ་མུ་ཉྩ།
ཧེ་རུ་ཀ་བྷཱ་བ། མཧཱ་ས་མ་ཡ་ས་ཏཱ་ཨཱ༔ཧཱུྃ་ཕཊ། མ་རྙེད་
ཡོངས་སུ་མ་ཤེས་དང་། །གང་ཡང་ནུས་པ་མ་མཆིས་པས།།
འདིར་ནི་བྱ་བ་གང་བགྱིས་པ། །དེ་ཀུན་ཁྱོད་ཀྱིས་བཟོད་
མཛད་རིགས། བཛྲ་མུ གཏོར་མགྲོན་ཡེ་ཤེས་པ་རྣམས་
རང་ཉིད་ལ་ཐིམ་ཞིང་། འཇིག་རྟེན་པ་རྣམས་རང་གནས་
སུ་གཤེགས་པར་གྱུར། དགེ་བ་འདི་ཡིས་མྱུར་དུ་བདག།
མཁའ་སྤྱོད་མ་དངོས་འགྲུབ་གྱུར་ནས། །འགྲོ་བ་གཅིག་
ཀྱང་མ་ལུས་པ། །དེ་ཡི་ས་ལ་འགོད་པར་ཤོག །འཆི་
278

རྣལ་འབྱོར་མའི་བདག་བསྐྱེད།
ཚེ་མགོན་དང་དཔའ་བོ་མ་ཚོགས་ཀྱིས། ། མེ་ཏོག་གདུགས་
དང་རྒྱལ་མཚན་ཐོག་ནས་སུ། །རོལ་མོ་སིལ་སྙན་སྒྲ་སྙན་
སོགས་མཆོད་ཅིང་། །མཁའ་ལ་སྤྱོད་པའི་གནས་སུ་འཁྲིད་
པར་ཤོག །ལྷ་མོ་ཚད་མ་དམ་ཚིག་ཚད་མ་དང་། །དེས་
བརྗོད་གསུང་ཡང་མཆོག་ཏུ་ཚད་མ་སྟེ། བདེན་པ་འདི་
དག་གིས་ནི་ལྷ་མོ་རྣམས། །བདག་ཅག་རྗེས་སུ་འཛིན་པའི་
རྒྱུར་གྱུར་ཅིག །གང་གི་རྣམ་སྤྲུལ་གྲངས་མེད་བྱེ་བ་ཕྲག།
སྟོང་ཕྲག་བདུན་ཅུ་རྩ་གཉིས་ཚོགས་རྣམས་ཀྱིས། །སྒྲུབ་
པ་པོ་ཡི་བར་ཆད་ཀུན་སེལ་ཅིང་། འདོད་དོན་དངོས་གྲུབ་
སྩོལ་བའི་བཀྲ་ཤིས་ཤོག །ཅེས་བསྔོ་སྨོན་ཤིས་བརྗོད་སོགས་ཀྱིས་
མཐའ་བརྒྱན་པར་བྱའོ།། ༈ སྨྲས་པ། དབྱངས་ཀྱི་སྒྱུ་མ་
མཆོག་གི་འཛུམ་སྒེག་གི །སྙིང་པོ་པད་རཱག་ལང་ཚོར་
འབར་བའི་འཛུམ། །རྩེ་དགའ་གཅིག་ཏུ་རོལ་པའི་དགའ་
སྟོན་ཉིད། །འགུག་བྱེད་ཕུལ་གྱུར་འདི་ལས་གཞན་ན་གང་།།
དེ་ཕྱིར་ཤིན་ཏུ་མོས་པ་རྟག་བརྟེན་ཀྱང་། །ལྷག་པར་རྟུལ་
དང་རྣམ་གཡེང་དབང་གྱུར་པས། །རབ་རྒྱས་སྐལ་པ་ཕྲ་
279

བདག་བསྐྱེད་ཕྱོགས་བསྒྲིགས།
རྣམས་སྐལ་བཟང་ཆེད། །བསྡུས་དང་རྒྱས་མིན་ཁྱེར་
བདེར་སླར་ཡང་བཏུས། །གང་གིས་བསྐུལ་ཞིང་སྤེལ་བའི་
རྒྱུ་སྦྱོར་བ། །ལྷ་རིས་ཞེས་བྱས་དད་པས་སྐྲུན་པའི་དགེས།།
མཐའ་དག་རྒྱལ་ཡུམ་འཕགས་མས་རྗེས་བཟུང་ནས། །ཕྱི་
ནང་མཁའ་སྤྱོད་གོ་འཕང་མྱུར་ཐོག་ཤོག །ཅེས་པ་འདི་ཡང་
ཕ་བོང་ཁའི་སྤྲུལ་མིང་པས་ཆབ་མདོ་དགེ་ལྡན་བྱམས་པ་གླིང་དཀོན་རྡོར་བླ་
བྲང་གི་གཟིམ་ཆུང་མཁའ་སྤྱོད་དགའ་ཚལ་ཏུ་སྦྱར་བའོ།།
འཕགས་པ་འཇམ་དཔལ་གྱི་མཚན་ཡང་དག་
པར་བརྗོད་པ་བཞུགས་སོ།།
༄༅། །རྒྱ་གར་སྐད་དུ། ཨཱརྱ་མཉྫ་ཤྲཱི་ནཱ་མ་སཾ་གཱི་ཏི།
བོད་སྐད་དུ། འཕགས་པ་འཇམ་དཔལ་གྱི་དོན་དམ་པའི་
མཚན་ཡང་དག་པར་བརྗོད་པ། འཇམ་དཔལ་གཞོན་ནུར་
གྱུར་པ་ལ་ཕྱག་འཚལ་ལོ། །དེ་ནས་དཔལ་ལྡན་རྡོ་རྗེ་
འཆང་། །གདུལ་དཀའ་འདུལ་བ་རྣམས་ཀྱི་མཆོག །དཔའ་
བོ་འཇིག་རྟེན་གསུམ་ལས་རྒྱལ། །རྡོ་རྗེ་དབང་ཕྱུག་གསང་
280

འཇམ་དཔལ་མཚན་བརྗོད།
བའི་རྒྱལ། །པདྨ་དཀར་པོ་རྒྱས་འདྲའི་སྤྱན། །པདྨ་རྒྱས་
འདྲའི་ཞལ་མངའ་བ། །རང་གི་ལག་གིས་རྡོ་རྗེ་མཆོག །ཡང་
དང་ཡང་དུ་གསོར་བྱེད་པ། ། ཁྲོ་གཉེར་རིམ་པར་ལྡན་ལ་
སོགས། །ལག་ན་རྡོ་རྗེ་མཐའ་ཡས་པ། །དཔའ་བོ་གདུལ་
དཀའ་འདུལ་བ་པོ། །འཇིགས་སུ་རུང་དང་དཔའ་བྱད་
ཅན། །རྡོ་རྗེ་རྩེ་མོ་རབ་འཕྲོ་བ། ། རང་གི་ལག་གིས་གསོར་
བྱེད་པ། ། སྙིང་རྗེ་ཆེ་དང་ཤེས་རབ་དང་། །ཐབས་ཀྱིས་
འགྲོ་དོན་བྱེད་པའི་མཆོག །དགའ་མགུ་རངས་པའི་བསམ་
པ་ཅན། ། ཁྲོ་བོའི་ལུས་ཀྱི་གཟུགས་ལྡན་པ། །སངས་རྒྱས་
འཕྲིན་ལས་བྱེད་པའི་མགོན། །ལུས་བཏུད་རྣམས་དང་
ལྷན་ཅིག་ཏུ། །དེ་བཞིན་གཤེགས་པ་བཅོམ་ལྡན་འདས།།
རྫོགས་སངས་རྒྱས་ལ་ཕྱག་འཚལ་ནས། །ཐལ་མོ་སྦྱར་
བར་བྱས་ནས་ནི། །སྤྱན་སྔར་འདུག་སྟེ་འདི་སྐད་གསོལ།།
ཁྱབ་བདག་བདག་ལ་སྨན་པ་དང་། །བདག་དོན་བདག་
ལ་ཐུགས་བརྩེའི་ཕྱིར། །སྒྱུ་འཕྲུལ་དྲ་བས་མངོན་རྫོགས་
པའི། །བྱང་ཆུབ་ཅི་ནས་བདག་ཐོབ་མཛོད། །ཉོན་མོངས་
281

བདག་བསྐྱེད་ཕྱོགས་བསྒྲིགས།
པས་ནི་སེམས་དཀྲུགས་ཤིང་། །མི་ཤེས་འདམ་དུ་བྱིང་
བ་ཡི། །སེམས་ཅན་ཀུན་ལ་སྨན་པ་དང་། ། བླ་མེད་འབྲས་
བུ་ཐོབ་བྱའི་ཕྱིར། །རྫོགས་པའི་སངས་རྒྱས་བཅོམ་ལྡན་
འདས། །འགྲོ་བའི་བླ་མ་སྟོན་པ་པོ། །དམ་ཚིག་ཆེན་པོ་
དེ་ཉིད་མཁྱེན། །དབང་པོ་བསམ་པ་མཁྱེན་མཆོག་གིས།།
བཅོམ་ལྡན་འདས་ཀྱི་ཡེ་ཤེས་སྐུ། །གཙུག་ཏོར་ཆེན་པོ་
ཚིག་གི་བདག །ཡེ་ཤེས་སྐུ་སྟེ་རང་བྱུང་བ། །འཇམ་དཔལ་
ཡེ་ཤེས་སེམས་དཔའ་ཡི། ། མིང་ནི་ཡང་དག་བརྗོད་པའི་
མཆོག །དོན་ཟབ་དོན་ནི་རྒྱ་ཆེ་ཞིང་། །དོན་ཆེན་མཚུངས་
མེད་རབ་ཞི་བ། །ཐོག་མ་བར་དང་མཐར་དགེ་བ། །འདས་
པའི་སངས་རྒྱས་རྣམས་ཀྱིས་གསུངས། །མ་འོངས་རྣམས་
ཀྱང་གསུང་འགྱུར་ལ། །ད་ལྟར་བྱུང་བའི་རྫོགས་སངས་
རྒྱས། །ཡང་དང་ཡང་དུ་གསུང་བ་གང་། །རྒྱུད་ཆེན་
སྒྱུ་འཕྲུལ་དྲ་བ་ལས། །རྡོ་རྗེ་འཆང་ཆེན་གསང་སྔགས་
འཆང་། །དཔག་མེད་རྣམས་ཀྱིས་བཀའ་བཞིན་དུ། །གླུ་
བླངས་གང་ལགས་བཤད་དུ་གསོལ། །མགོན་པོ་རྫོགས་
282

འཇམ་དཔལ་མཚན་བརྗོད།
སངས་རྒྱས་ཀུན་གྱི། །གསང་འཛིན་ཅི་ནས་བདག་འགྱུར་
ཕྱིར། །ངེས་པར་འབྱུང་གི་བར་དུ་འདི། །བདག་གིས་བསམ་
པ་བརྟན་པོས་བཟུང་། །ཉོན་མོངས་མ་ལུས་བསལ་བ་དང་།།
མི་ཤེས་མ་ལུས་སྤང་བའི་ཕྱིར། །བསམ་པའི་ཁྱད་པར་
ཇི་བཞིན་དུ། །སེམས་ཅན་རྣམས་ལ་བཤད་པར་འཚལ།།
གསང་དབང་ལག་ན་རྡོ་རྗེ་ཡིས། །དེ་བཞིན་གཤེགས་ལ་
དེ་སྐད་དུ། །གསོལ་ནས་ཐལ་མོ་སྦྱར་བྱས་ཏེ། ། ལུས་
བཏུད་ནས་ནི་སྤྱན་སྔར་འདུག །དེ་ནས་བཅོམ་ལྡན་ཤཱཀྱ་
ཐུབ། །རྫོགས་པའི་སངས་རྒྱས་རྐང་གཉིས་མཆོག །ཉིད་
ཀྱི་ཞལ་ནས་ལྗགས་བཟང་བ། །རིང་ཞིང་ཡངས་པ་
བརྐྱངས་མཛད་དེ། །འཇིག་རྟེན་གསུམ་པོ་སྣང་བྱེད་ཅིང་།།
བདུད་བཞིའི་དགྲ་རྣམས་འདུལ་བྱེད་པ། །སེམས་ཅན་
རྣམས་ཀྱི་ངན་སོང་གསུམ། ། སྦྱོང་བར་བྱེད་པའི་འཛུམ་
བསྟན་ནས། །ཚངས་པའི་གསུང་ནི་སྙན་པ་ཡིས། །འཇིག་
རྟེན་གསུམ་པོ་ཀུན་བཀང་སྟེ། །ལག་ན་རྡོ་རྗེ་སྟོབས་པོ་
ཆེ། །གསང་དབང་ལ་ནི་སླར་གསུངས་པ། ། སྙིང་རྗེ་ཆེ་
283

ས་ན
བདག་བསྐྱེད་ཕྱོགས་བསྒྲིགས།
དང་ལྡན་གྱུར་པས། །འགྲོ་ལ་ཕན་པའི་དོན་དུ་ཁྱོད། །ཡེ་
ཤེས་ལུས་ཅན་འཇམ་དཔལ་གྱི། །མིང་བརྗོད་པས་ནི་དོན་
ཆེ་བ། །དག་པར་བྱེད་ཅིང་སྡིག་སེལ་བ། །ང་ལས་ཉན་
པར་བརྩོན་པ་ནི། ། ལེགས་སོ་དཔལ་ལྡན་རྡོ་རྗེ་འཆང་།།
ལག་ན་རྡོ་རྗེ་ཁྱོད་ལེགས་སོ། །གསང་བའི་བདག་པོ་དེ་
ཕྱིར་ངས། །ཁྱོད་ལ་ལེགས་པར་བསྟན་པར་བྱ། །ཁྱོད་
ནི་རྩེ་གཅིག་ཡིད་ཀྱིས་ཉོན། །བཅོམ་ལྡན་དེ་ནི་ལེགས་
ཞེས་གསོལ། །དེ་ནས་བཅོམ་ལྡན་ཤཱཀྱ་ཐུབ། །གསང་
སྔགས་རིགས་ཆེན་ཐམས་ཅད་དང་། །གསང་སྔགས་རིག་
སྔགས་འཆང་བའི་རིགས། །རིགས་གསུམ་ལ་ནི་རྣམ་པར་
གཟིགས། །འཇིག་རྟེན་འཇིག་རྟེན་འདས་པའི་རིགས།།
འཇིག་རྟེན་སྣང་བྱེད་རིགས་ཆེན་དང་། ། ཕྱག་རྒྱ་ཆེན་
པོའི་རིགས་མཆོག་དང་། །རིགས་ཆེན་གཙུག་ཏོར་ཆེར་
གཟིགས་ནས། །ཚིག་གི་བདག་པོས་ཚིགས་སུ་བཅད།།
གསང་སྔགས་རྒྱལ་པོ་དྲུག་ལྡན་ཞིང་། །གཉིས་སུ་མེད་
པར་འབྱུང་བ་དང་། །མི་སྐྱེ་ཆོས་ཅན་འདི་གསུངས་པ།།
284

འཇམ་དཔལ་མཚན་བརྗོད།
ཨ་ཨཱ། ཨི་ཨཱི། ཨུ་ཨཱ། ཨེ་ཨཻ། ཨོ་ཨཽ། ཨཾ་ཨ༔ སྦི་ཏོ་
ཧྲི་དེ། ཛཱན་མཱནྟི་ར་ཧཾ་བུད་དྷོ་བུད་དྷ་ནཾ། །ཏྭ་དྷ་བནྟི་
། །ཛྙཱ་
ཨོཾ་བཛྲ་ཏི་ཥྛ་དུཁ་ཙྪེད་པྲ་ཛྙཱ་་ན་མུརྫ་ཡ
ནཾ། 
། འདི་ལྟར་
ན་ཀཱ་ཡ་ཝཱ་གཱིཤཱ་ར་ཨ་ར་པ་ཙ་ནཱ་ཡ་ཏེ་ནམ
སངས་རྒྱས་བཅོམ་ལྡན་འདས། །རྫོགས་པའི་སངས་རྒྱས་
ཨ་ལས་བྱུང༌། །ཨ་ནི་ཡིག་འབྲུ་ཀུན་གྱི་མཆོག །དོན་
ཆེན་ཡི་གེ་དམ་པ་ཡིན། །ཁོང་ནས་འབྱུང་བ་སྐྱེ་བ་མེད།།
ཚིག་ཏུ་བརྗོད་པ་སྤངས་པ་སྟེ། །བརྗོད་པ་ཀུན་གྱི་རྒྱུ་ཡི་
མཆོག །ཚིག་ཀུན་རབ་ཏུ་གསལ་བར་བྱེད། །མཆོད་
པ་ཆེན་པོ་འདོད་ཆགས་ཆེ། །སེམས་ཅན་ཐམས་ཅད་
དགའ་བར་བྱེད། །མཆོད་པ་ཆེན་པོ་ཞེ་སྡང་ཆེ། །ཉོན་
མོངས་ཀུན་གྱི་དགྲ་ཆེ་བ། །མཆོད་པ་ཆེན་པོ་གཏི་མུག་
ཆེ། །གཏི་མུག་བློ་སྟེ་གཏི་མུག་སེལ། །མཆོད་པ་ཆེན་
པོ་ཁྲོ་བ་ཆེ། ། ཁྲོ་བ་ཆེན་པོ་དགྲ་ཆེ་བ། །མཆོད་པ་ཆེན་
པོ་ཆགས་པ་ཆེ། །ཆགས་པ་ཐམས་ཅད་སེལ་བར་བྱེད།།
འདོད་པ་ཆེན་པོ་བདེ་བ་ཆེ། །དགའ་བ་ཆེན་པོ་མགུ་བ་
285

བདག་བསྐྱེད་ཕྱོགས་བསྒྲིགས།
ཆེ། །གཟུགས་ཆེ་ལུས་ཀྱང་ཆེ་བ་སྟེ། །ཁ་དོག་ཆེ་ཞིང་
ལུས་བོངས་ཆེ། །མིང་ཡང་ཆེ་ཞིང་རྒྱ་ཆེ་བ། །དཀྱིལ་
འཁོར་ཆེན་པོ་ཡངས་པ་ཡིན། །ཤེས་རབ་མཚོན་ཆེན་
འཆང་བ་སྟེ། །ཉོན་མོངས་ལྕགས་ཀྱུ་ཆེ་བའི་མཆོག།
གྲགས་ཆེན་སྙན་གྲགས་ཆེན་པོ་སྟེ། །སྣང་བ་ཆེན་པོ་གསལ་
བ་ཆེ། །མཁས་པ་སྒྱུ་འཕྲུལ་ཆེན་པོ་འཆང་། །སྒྱུ་འཕྲུལ་
ཆེན་པོ་དོན་གྲུབ་པ། ། སྒྱུ་འཕྲུལ་ཆེན་པོ་དགའ་བས་དགའ།།
སྒྱུ་འཕྲུལ་ཆེན་པོ་མིག་འཕྲུལ་ཅན། །སྦྱིན་བདག་ཆེན་པོ་
གཙོ་བོ་སྟེ། །ཚུལ་ཁྲིམས་ཆེན་པོ་འཆང་བའི་མཆོག།
བཟོད་ཆེན་འཆང་བ་བརྟན་པ་པོ། །བརྩོན་འགྲུས་ཆེན་
པོ་བརྟུལ་བ་ཡིན། །བསམ་གཏན་ཆེན་པོ་ཏིང་འཛིན་
གནས། །ཤེས་རབ་ཆེན་པོ་ལུས་འཆང་བ། །སྟོབས་པོ་
ཆེ་ལ་ཐབས་ཆེ་བ། །སྨོན་ལམ་ཡེ་ཤེས་རྒྱ་མཚོ་སྟེ།།
བྱམས་ཆེན་རང་བཞིན་དཔག་ཏུ་མེད། །སྙིང་རྗེ་ཆེན་པོ་
བློ་ཡི་མཆོག །ཤེས་རབ་ཆེན་པོ་བློ་ཆེན་ལྡན། །མཁས་
པ་ཆེན་པོ་ཐབས་ཆེ་བ། ། རྫུ་འཕྲུལ་ཆེན་པོ་སྟོབས་དང་
286

འཇམ་དཔལ་མཚན་བརྗོད།
ལྡན། །ཤུགས་ཆེན་མགྱོགས་པ་ཆེན་པོ་སྟེ། །རྫུ་འཕྲུལ་
ཆེན་པོ་ཆེར་གྲགས་པ། །སྟོབས་ཆེན་ཕ་རོལ་གནོན་པ་
པོ། །སྲིད་པའི་རི་བོ་ཆེན་པོ་འཇོམས། །མཁྲེགས་ཤིང་
རྡོ་རྗེ་ཆེན་པོ་འཆང་། །དྲག་པོ་ཆེན་པོ་དྲག་ཤུལ་ཆེ།།
འཇིགས་ཆེན་འཇིགས་པར་བྱེད་པ་པོ། །མགོན་པོ་རིག་
མཆོག་ཆེན་པོ་སྟེ། །བླ་མ་གསང་སྔགས་ཆེ་བའི་མཆོག།
ཐེག་པ་ཆེན་པོའི་ཚུལ་ལ་གནས། །ཐེག་པ་ཆེན་པོའི་ཚུལ་
གྱི་མཆོག །སངས་རྒྱས་རྣམ་པར་སྣང་མཛད་ཆེ། །ཐུབ་
པ་ཆེན་པོ་ཐུབ་ཆེན་ལྡན། །གསང་སྔགས་ཚུལ་ཆེན་ལས་
བྱུང་བ། །གསང་སྔགས་ཚུལ་ཆེན་བདག་ཉིད་ཅན། །ཕ་
རོལ་ཕྱིན་བཅུ་ཐོབ་པ་སྟེ། །ཕ་རོལ་ཕྱིན་པ་བཅུ་ལ་གནས།།
ཕ་རོལ་ཕྱིན་བཅུ་དག་པ་སྟེ། །ཕ་རོལ་ཕྱིན་པ་བཅུ་ཡི་ཚུལ།།
མགོན་པོ་ས་བཅུའི་དབང་ཕྱུག་སྟེ། །ས་བཅུ་ལ་ནི་གནས་
པ་པོ། །ཤེས་བཅུ་རྣམ་དག་བདག་ཉིད་ཅན། །ཤེས་བཅུ་
རྣམ་དག་འཆང་བ་པོ། །རྣམ་པ་བཅུ་པོ་དོན་བཅུའི་དོན།།
ཐུབ་དབང་སྟོབས་བཅུ་ཁྱབ་པའི་བདག །ཀུན་གྱི་དོན་ནི་
287

ས་ན
བདག་བསྐྱེད་ཕྱོགས་བསྒྲིགས།
མ་ལུས་བྱེད། །རྣམ་བཅུ་དབང་ལྡན་ཆེ་བ་པོ། །ཐོག་མ་
མེད་པ་སྤྲོས་མེད་བདག །དེ་བཞིན་ཉིད་བདག་དག་པའི་
བདག །བདེན་པར་སྨྲ་ཞིང་ཚིག་མི་འགྱུར། །ཇི་སྐད་
སྨྲས་པ་དེ་བཞིན་བྱེད། །གཉིས་སུ་མེད་དང་གཉིས་མེད་
སྟོན། །ཡང་དག་མཐའ་ལ་རྣམ་པར་གནས། །བདག་
མེད་སེང་གེའི་སྒྲ་དང་ལྡན། །མུ་སྟེགས་རི་དྭགས་ངན་
འཇིགས་བྱེད། །ཀུན་ཏུ་འགྲོ་བའི་དོན་ཡོད་སྟོབས། །དེ་
བཞིན་གཤེགས་པའི་ཡིད་ལྟར་མགྱོགས། །རྒྱལ་བ་དགྲ་
རྒྱལ་རྣམ་པར་རྒྱལ། །འཁོར་ལོས་སྒྱུར་བ་སྟོབས་པོ་ཆེ།།
ཚོགས་ཀྱི་སློབ་དཔོན་ཚོགས་ཀྱི་མཆོག །ཚོགས་རྗེ་ཚོགས་
བདག་དབང་དང་ལྡན། །མཐུ་ཆེན་གཅེས་པར་འཛིན་
པ་སྟེ། །ཚུལ་ཆེན་གཞན་གྱི་དྲིང་མི་འཇོག ། ཚིག་རྗེ་ཚིག་
བདག་སྨྲ་མཁས་པ། །ཚིག་ལ་དབང་བ་ཚིག་མཐའ་ཡས།།
ཚིག་བདེན་པ་དང་བདེན་པར་སྨྲ། །བདེན་པ་བཞི་ནི་སྟོན་
པ་པོ། །ཕྱིར་མི་ལྡོག་པ་ཕྱིར་མི་འོང་། །འདྲེན་པ་རང་
རྒྱལ་བསེ་རུའི་ཚུལ། །ངེས་འབྱུང་སྣ་ཚོགས་ལས་བྱུང་
288

འཇམ་དཔལ་མཚན་བརྗོད།
བ། །འབྱུང་བ་ཆེན་པོ་རྒྱུ་གཅིག་པུ། །དགེ་སློང་དགྲ་
བཅོམ་ཟག་པ་ཟད། །འདོད་ཆགས་བྲལ་བས་དབང་པོ་
ཐུལ། །བདེ་བ་རྙེད་པས་འཇིགས་མེད་ཐོབ། །བསིལ་
བར་གྱུར་པ་རྙོག་པ་མེད། །རིག་པ་དང་ནི་རྐང་པར་ལྡན།།
བདེ་གཤེགས་འཇིག་རྟེན་རིག་པའི་མཆོག །བདག་གིར་
མི་འཛིན་ངར་མི་འཛིན། ། བདེན་པ་གཉིས་ཀྱི་ཚུལ་ལ་
གནས། །འཁོར་བའི་ཕ་རོལ་མཐར་སོན་པ། །བྱ་བ་བྱས་
པ་སྐམ་སར་གནས། །ཤེས་པ་འབའ་ཞིག་ངེས་གསལ་བ།།
ཤེས་རབ་མཚོན་ཆས་རྣམ་འཇོམས་པ། །དམ་ཆོས་ཆོས་
རྒྱལ་གསལ་བར་ལྡན། །འཇིག་རྟེན་སྣང་བར་བྱེད་པའི་
མཆོག །ཆོས་ཀྱི་དབང་ཕྱུག་ཆོས་ཀྱི་རྒྱལ། །ལེགས་པའི་
ལམ་ནི་སྟོན་པ་པོ། །དོན་གྲུབ་བསམ་པ་གྲུབ་པ་སྟེ། །ཀུན་
ཏུ་རྟོག་པ་ཐམས་ཅད་སྤངས། །རྣམ་པར་མི་རྟོག་དབྱིངས་
མི་ཟད། ། ཆོས་དབྱིངས་དམ་པ་ཟད་མི་ཤེས། །བསོད་
ནམས་ལྡན་པ་བསོད་ནམས་ཚོགས། །ཡེ་ཤེས་ཡེ་ཤེས་
འབྱུང་གནས་ཆེ། །ཡེ་ཤེས་ལྡན་པ་ཡོད་མེད་ཤེས། །ཚོགས་
289

བདག་བསྐྱེད་ཕྱོགས་བསྒྲིགས།
གཉིས་ཚོགས་ནི་བསགས་པ་པོ། །རྟག་པ་ཀུན་རྒྱལ་རྣལ་
འབྱོར་ཅན། །བསམ་གཏན་བསམ་བྱ་བློ་ལྡན་མཆོག ། སོ་
སོ་རང་རིག་མི་གཡོ་བ། །མཆོག་གི་དང་པོ་སྐུ་གསུམ་
འཆང་། །སངས་རྒྱས་སྐུ་ལྔའི་བདག་ཉིད་ཅན། །ཁྱབ་
བདག་ཡེ་ཤེས་ལྔ་ཡི་བདག །སངས་རྒྱས་ལྔ་བདག་ཅོད་
པན་ཅན། །སྤྱན་ལྔ་ཆགས་པ་མེད་པ་འཆང་། །སངས་
རྒྱས་ཐམས་ཅད་སྐྱེད་པ་པོ། །སངས་རྒྱས་སྲས་པོ་དམ་
པའི་མཆོག །ཤེས་པས་སྲིད་འབྱུང་སྐྱེ་གནས་མེད། །ཆོས་
ལས་འབྱུང་བ་སྲིད་པ་སེལ། །གཅིག་པུ་སྲ་མཁྲེགས་རྡོ་
རྗེའི་བདག །སྐྱེས་མ་ཐག་ཏུ་འགྲོ་བའི་བདག །ནམ་མཁའ་
ལས་བྱུང་རང་བྱུང་བ། །ཤེས་རབ་ཡེ་ཤེས་མེ་བོ་ཆེ། །འོད་
ཆེན་རྣམ་པར་སྣང་བར་བྱེད། ། ཡེ་ཤེས་སྣང་བ་ལམ་མེ་
བ། །འགྲོ་བའི་མར་མེ་ཡེ་ཤེས་སྒྲོན། །གཟི་བརྗིད་ཆེན་
པོ་འོད་གསལ་བ། ། སྔགས་མཆོག་མངའ་བདག་རིག་
སྔགས་རྒྱལ། །གསང་སྔགས་རྒྱལ་པོ་དོན་ཆེན་བྱེད།།
གཙུག་ཏོར་ཆེན་པོ་རྨད་བྱུང་གཙུག །ནམ་མཁའི་བདག་
290

འཇམ་དཔལ་མཚན་བརྗོད།
པོ་སྣ་ཚོགས་སྟོན། །སངས་རྒྱས་ཀུན་བདག་དངོས་པོ་
མཆོག །འགྲོ་ཀུན་དགའ་བའི་མིག་དང་ལྡན། །སྣ་ཚོགས་
གཟུགས་ཅན་བསྐྱེད་པ་པོ། །མཆོད་ཅིང་བརྗོད་པ་དྲང་
སྲོང་ཆེ། །རིགས་གསུམ་འཆང་བ་གསང་སྔགས་འཆང་།།
དམ་ཚིག་ཆེན་པོ་གསང་སྔགས་འཛིན། །གཙོ་བོ་དཀོན་
མཆོག་གསུམ་འཛིན་པ། །ཐེག་པ་མཆོག་གསུམ་སྟོན་པ་
པོ། །དོན་ཡོད་ཞགས་པ་རྣམ་པར་རྒྱལ། །འཛིན་པ་ཆེན་
པོ་རྡོ་རྗེ་ཞགས། །རྡོ་རྗེ་ལྕགས་ཀྱུ་ཞགས་པ་ཆེ། །རྡོ་རྗེ་
འཇིགས་བྱེད་འཇིགས་པར་བྱེད། །ཁྲོ་བོའི་རྒྱལ་པོ་གདོང་
དྲུག་འཇིགས། །མིག་དྲུག་ལག་དྲུག་སྟོབས་དང་ལྡན།།
ཀེང་རུས་མཆེ་བ་གཙིགས་པ་པོ། །ཧ་ལ་ཧ་ལ་གདོང་བརྒྱ་
པ། །གཤིན་རྗེ་གཤེད་པོ་བགེགས་ཀྱི་རྒྱལ། །རྡོ་རྗེ་ཤུགས་
ཆེན་འཇིགས་བྱེད་པ། །རྡོ་རྗེ་དྲག་པོ་རྡོ་རྗེ་སྙིང་། །སྒྲ་
འཕྲུལ་རྡོ་རྗེ་གསུས་པོ་ཆེ། །རྡོ་རྗེ་ལས་སྐྱེས་རྡོ་རྗེའི་བདག།
རྡོ་རྗེ་སྙིང་པོ་མཁའ་འདྲ་བ། །མི་གཡོ་རལ་པ་གཅིག་གིས་
བསྒྱིངས། །གླང་ཆེན་ཀོ་རློན་གོས་སུ་གྱོན། །གྲགས་ཆེན་
291

བདག་བསྐྱེད་ཕྱོགས་བསྒྲིགས།
ས
ཧ་ཧ་ཞེས་སྒྲོགས་པ། །ཧི་ཧི་ཞེས་སྒྲོགས་འཇིགས་པར་
བྱེད། །གད་མོ་ཆེན་མོ་གད་རྒྱངས་ཅན། །རྡོ་རྗེ་གད་
མོ་ཆེར་སྒྲོགས་པ། །རྡོ་རྗེ་སེམས་དཔའ་སེམས་དཔའ་ཆེ།།
རྡོ་རྗེ་རྒྱལ་པོ་བདེ་བ་ཆེ། །རྡོ་རྗེ་དྲག་པོ་དགའ་བ་ཆེ། །རྡོ་
རྗེ་ཧཱུྃ་སྟེ་ཧཱུཾ་ཞེས་སྒྲོགས། །མཚོན་དུ་རྡོ་རྗེའི་མདའ་ཐོགས་
པ། །རྡོ་རྗེ་རལ་གྲིས་མ་ལུས་གཅོད། །རྡོ་རྗེ་ཀུན་འཆང་
རྡོ་རྗེ་ཅན། །རྡོ་རྗེ་གཅིག་པུ་གཡུལ་སེལ་བ། །རྡོ་རྗེ་འབར་
བ་མིག་མི་བཟང་། ། སྐྲ་ཡང་རྡོ་རྗེ་འབར་བ་སྟེ། །རྡོ་རྗེ་
འབེབས་པ་འབེབས་པ་ཆེ། །མིག་བརྒྱ་པ་སྟེ་རྡོ་རྗེའི་མིག།
ལུས་ནི་རྡོ་རྗེའི་བ་སྤུ་ཅན། །རྡོ་རྗེའི་སྤུ་ནི་གཅིག་པུའི་ལུས།།
སེན་མོ་སྐྱེས་པ་རྡོ་རྗེའི་རྩེ། །རྡོ་རྗེའི་སྙིང་པོ་པགས་པ་
མཁྲེགས། །རྡོ་རྗེའི་འཕྲེང་ཐོགས་དཔལ་དང་ལྡན། །རྡོ་
རྗེའི་རྒྱན་གྱིས་བརྒྱན་པ་སྟེ། །གད་རྒྱངས་ཧ་ཧཱ་ངེས་པར་
སྒྲོགས། །ཡི་གེ་དྲུག་པ་རྡོ་རྗེའི་སྒྲ། །འཇམ་དབྱངས་ཆེན་
པོ་སྒྲ་ཆེ་བ། །འཇིག་རྟེན་གསུམ་ན་སྒྲ་གཅིག་པ། །ནམ་
མཁའི་མཐའ་ཀླས་སྒྲ་སྒྲོགས་པ། །སྒྲ་དང་ལྡན་པ་རྣམས་
292

འཇམ་དཔལ་མཚན་བརྗོད།
ཀྱིས་མཆོག །ཡང་དག་བདག་མེད་དེ་བཞིན་ཉིད། །ཡང་
དག་མཐའ་སྟེ་ཡི་གེ་མེད། ། སྟོང་ཉིད་སྨྲ་བའི་ཁྱུ་མཆོག་
སྟེ། །ཟབ་ཅིང་རྒྱ་ཆེའི་སྒྲ་སྒྲོགས་པ། །ཆོས་ཀྱི་དུང་སྟེ་
སྒྲ་ཆེན་ལྡན། །ཆོས་ཀྱི་གཎྜི་སྒྲ་བོ་ཆེ། །མི་གནས་མྱ་ངན་
འདས་པ་པོ། །ཕྱོགས་བཅུ་ཆོས་ཀྱི་རྔ་བོ་ཆེ། །གཟུགས་
མེད་གཟུགས་བཟང་དམ་པ་སྟེ། ། སྣ་ཚོགས་གཟུགས་ཅན་
གཟུགས་རྣམས་ཐམས་ཅད་སྣང་བའི་
ཡིད་ལས་སྐྱེས། །
། །ཚུགས་
གཟུགས་བརྙན་མ་ལུས་འཆང་བ་པོ
དཔལ། །
པ་མེད་ཅིང་ཆེ་བར་གྲགས། །ཁམས་གསུམ་དབང་ཕྱུག་
། །དར་
འཕགས་ལམ་ཤིན་ཏུ་མཐོ་ལ་གནས
ཆེན་པོ་སྟེ། །
བ་ཆེན་པོ་ཆོས་ཀྱི་ཏོག །འཇིག་རྟེན་གསུམ་ན་གཞོན་ལུས་
།སུམ་ཅུ་
གནས་བརྟན་རྒན་པོ་སྐྱེ་རྒུའི་བདག 
གཅིག །
རྩ་གཉིས་མཚན་འཆང་བ། ། སྡུག་གུ་འཇིག་རྟེན་གསུམ་
། །འཇིག་
འཇིག་རྟེན་ཤེས་ལེགས་སློབ་དཔོན་ཏེ
ན་མཛེས། །
རྟེན་སློབ་དཔོན་འཇིགས་པ་མེད། །མགོན་སྐྱབས་འཇིག་
རྟེན་ཡིད་གཅུགས་པ། །སྐྱབས་དང་སྐྱོབ་པ་བླ་ན་མེད།།
293

བདག་བསྐྱེད་ཕྱོགས་བསྒྲིགས།
ནམ་མཁའི་མཐའ་ཀླས་ལོངས་སྤྱོད་པ། །ཐམས་ཅད་
མཁྱེན་པའི་ཡེ་ཤེས་མཚོ། ། མ་རིག་སྒོ་ངའི་སྦུབས་འབྱེད་
པ། །སྲིད་པའི་དྲ་བ་འཇོམས་པ་པོ། །ཉོན་མོངས་མ་ལུས་
ཞི་བྱེད་པ། །འཁོར་བའི་རྒྱ་མཚོའི་ཕ་རོལ་ཕྱིན། ། ཡེ་
ཤེས་དབང་བསྐུར་ཅོད་པན་ཅན། །རྫོགས་པའི་སངས་
རྒྱས་རྒྱན་དུ་ཐོགས། །སྡུག་བསྔལ་གསུམ་གྱི་སྡུག་བསྔལ་
ཞི། །གསུམ་སེལ་མཐའ་ཡས་གྲོལ་གསུམ་ཐོབ། །སྒྲིབ་
པ་ཀུན་ལས་ངེས་པར་གྲོལ། །མཁའ་ལྟར་མཉམ་པ་ཉིད་
ལ་གནས། །ཉོན་མོངས་དྲི་མ་ཀུན་ལས་འདས། །དུས་
གསུམ་དུས་མེད་རྟོགས་པ་པོ། །སེམས་ཅན་ཀུན་གྱི་ཀླུ་
ཆེན་པོ། །ཡོན་ཏན་ཐོད་ཅན་རྣམས་ཀྱི་ཐོད། །ཉོན་མོངས་
ཀུན་ལས་རྣམ་གྲོལ་བ། །ནམ་མཁའི་ལམ་ལ་རབ་གནས་
པ། །ཡིད་བཞིན་ནོར་བུ་ཆེན་པོ་འཆང་། །ཁྱབ་བདག་
རིན་ཆེན་ཀུན་གྱི་བདག །དཔག་བསམ་ཤིང་ཆེན་རྒྱས་
པ་སྟེ། །བུམ་པ་བཟང་པོ་ཆེ་བའི་མཆོག །བྱེད་པ་སེམས་
ཅན་ཀུན་དོན་བྱེད། །ཕན་འདོད་སེམས་ཅན་མཉེས་གཤིན་
294

འཇམ་དཔལ་མཚན་བརྗོད།
། །ཁྱབ་བདག་
བཟང་ངན་ཤེས་ཤིང་དུས་ཤེས་ལ
པ། །
དུས་ཤེས་སེམས་ཅན་དབང་
དམ་ཤེས་དམ་ཚིག་ལྡན། །
། །ཡོན་ཏན་
རྣམ་གྲོལ་གསུམ་ལ་མཁས་པ་པོ
པོ་ཤེས། །
ཆོས་ཤེས་བཀྲ་ཤིས་བཀྲ་ཤིས་
ལྡན་ཞིང་ཡོན་ཏན་ཤེས། །
བཀྲ་ཤིས་ཀུན་གྱིས་བཀྲ་ཤིས་པ། །གྲགས་པའི་
འབྱུང་། །
དབུགས་འབྱིན་ཆེན་པོ་དགའ་
བཀྲ་ཤིས་སྙན་གྲགས་དགེ །
། །བཀུར་སྟི་
དགའ་ཆེན་རོལ་མོ་ཆེན་པོ་སྟེ
སྟོན་ཆེ། །
རིམ་གྲོ་ཕུན་སུམ་ཚོགས། །མཆོག་ཏུ་དགའ་བའི་གྲགས་
མཆོག་ལྡན་མཆོག་སྦྱིན་གཙོ་བོ་སྟེ
བདག་དཔལ། །
། །འཇིག་རྟེན་དགྲ་སྟེ་རབ་
སྐྱབས་ཀྱི་དམ་པ་སྐྱབས་སུ་འོས
ཀྱི་མཆོག །འཇིག་པ་མ་ལུས་སེལ་བ་པོ། །གཙུག་ཕུད་
རལ་པ་མུཉྫ་ཅོད་པན་ཐོགས
ཕུད་བུ་ལྕང་ལོ་ཅན། །
། །ཟུར་ཕུད་ལྔ་པ་མེ་
གདོང་ལྔ་གཙུག་ཕུད་ལྔ་དང་ལྡན
། ། ཚངས་
མགོ་ཟླུམ་བརྟུལ་ཞུགས་ཆེན་པོ་པ
ཏོག་ཐོད། །
།དཀའ་ཐུབ་མཐར་ཕྱིན་
པར་སྤྱོད་པ་བརྟུལ་ཞུགས་མཆོག 
གཙང་གནས་དམ་པ་གོའུ་ཏམ། །བྲམ་
དཀའ་ཐུབ་ཆེ། །
295

བདག་བསྐྱེད་ཕྱོགས་བསྒྲིགས།
ཟེ་ཚངས་པ་ཚངས་པ་ཤེས། །མྱ་ངན་འདས་པ་ཚངས་པ་
ཐོབ། །གྲོལ་བ་ཐར་པ་རྣམ་གྲོལ་ལུས། །རྣམ་གྲོལ་ཞི་
བ་ཞི་བ་ཉིད། །མྱ་ངན་འདས་ཞི་མྱ་ངན་འདས། ། ལེགས་
པར་མྱ་ངན་འདས་དང་ཉེ། །བདེ་སྡུག་སེལ་བ་མཐར་གྱུར་
པ། །ཆགས་བྲལ་ལུས་ལས་འདས་པ་པོ། །ཐུབ་པ་མེད་
པ་དཔེ་མེད་པ། །མི་མངོན་མི་སྣང་གསལ་བྱེད་མིན། །མི་
འགྱུར་ཀུན་འགྲོ་ཁྱབ་པ་པོ། ། ཕྲ་ཞིང་ཟག་མེད་ས་བོན་
བྲལ། །རྡུལ་མེད་རྡུལ་བྲལ་དྲི་མ་མེད། །ཉེས་པ་སྤངས་
པ་སྐྱོན་མེད་པ། །ཤིན་ཏུ་སད་པ་སད་པའི་བདག །ཀུན་
ཤེས་ཀུན་རིག་དམ་པ་པོ། །རྣམ་པར་ཤེས་པའི་ཆོས་ཉིད་
འདས། ། ཡེ་ཤེས་གཉིས་མེད་ཚུལ་འཆང་བ། །རྣམ་པར་
རྟོག་མེད་ལྷུན་གྱིས་གྲུབ། །དུས་གསུམ་སངས་རྒྱས་ལས་
བྱེད་པ། །སངས་རྒྱས་ཐོག་མ་ཐ་མ་མེད། །དང་པོའི་
སངས་རྒྱས་རྒྱུ་མེད་པ། །ཡེ་ཤེས་མིག་གཅིག་དྲི་མ་མེད།།
ཡེ་ཤེས་ལུས་ཅན་དེ་བཞིན་གཤེགས། །ཚིག་གི་དབང་ཕྱུག་
སྨྲ་བ་ཆེ། ། སྨྲ་བའི་སྐྱེས་མཆོག་སྨྲ་བའི་རྒྱལ། །སྨྲ་བའི་
296

འཇམ་དཔལ་མཚན་བརྗོད།
དམ་པ་མཆོག་གི་གནས། །སྨྲ་བའི་སེང་གེ་ཚུགས་པ་མེད།།
། །གཟི་བརྗིད་འཕྲེང་བ་
ཀུན་ཏུ་བལྟ་བ་མཆོག་ཏུ་དགའ
། །ལག་
འོད་བཟང་འབར་བ་དཔལ་གྱི་བེའུ
ལྟ་ན་སྡུག །
ན་འོད་འབར་སྣང་བ་པོ། ། སྨན་པ་ཆེ་མཆོག་གཙོ་བོ་སྟེ།།
ཟུག་རྔུ་འབྱིན་པ་བླ་ན་མེད། །སྨན་རྣམས་མ་ལུས་ལྗོན་
པའི་ཤིང་། །ནད་དོ་ཅོག་གི་དགྲ་ཆེ་བ། །སྡུག་གུ་འཇིག་
དཔལ་ལྡན་རྒྱུ་སྐར་དཀྱིལ་འཁོར་
རྟེན་གསུམ་གྱི་མཆོག །
ཅན། །ཕྱོགས་བཅུ་ནམ་མཁའི་མཐས་གཏུགས་པར།།
ཆོས་ཀྱི་རྒྱལ་མཚན་ལེགས་པར་འཛུགས
། །བྱམས་
འགྲོ་ན་གདུགས་གཅིག་ཡངས་པ་སྟེ
༈ 
། །དཔལ་ལྡན་པདྨ་གར་
དང་སྙིང་རྗེའི་དཀྱིལ་འཁོར་ཅན
། །སངས་
ཁྱབ་བདག་ཆེན་པོ་རིན་ཆེན་གདུགས
གྱི་བདག །
རྒྱས་ཀུན་གྱི་གཟི་བརྗིད་ཆེ། །སངས་རྒྱས་ཀུན་གྱི་སྐུ་འཆང་
། །སངས་རྒྱས་
སངས་རྒྱས་ཀུན་གྱི་རྣལ་འབྱོར་ཆེ
བ། །
ཀུན་གྱི་བསྟན་པ་གཅིག །རྡོ་རྗེ་རིན་ཆེན་དབང་བསྐུར་
། །འཇིག་
རིན་ཆེན་ཀུན་བདག་དབང་ཕྱུག་སྟེ
དཔལ། །
297

བདག་བསྐྱེད་ཕྱོགས་བསྒྲིགས།
རྟེན་དབང་ཕྱུག་ཀུན་གྱི་བདག །རྡོ་རྗེ་འཆང་བ་ཀུན་གྱི་
རྗེ། །སངས་རྒྱས་ཀུན་གྱི་ཐུགས་ཆེ་བ། །སངས་རྒྱས་
ཀུན་གྱི་ཐུགས་ལ་གནས། །སངས་རྒྱས་ཀུན་གྱི་སྐུ་ཆེ་བ།།
སངས་རྒྱས་ཀུན་གྱི་གསུང་ཡང་ཡིན། །རྡོ་རྗེ་ཉི་མ་སྣང་
བ་ཆེ། །རྡོ་རྗེ་ཟླ་བ་དྲི་མེད་འོད། །ཆགས་བྲལ་ལ་སོགས་
ཆགས་པ་ཆེ། །ཁ་དོག་སྣ་ཚོགས་འབར་བའི་འོད། །རྡོ་
རྗེ་སྐྱིལ་ཀྲུང་རྫོགས་སངས་རྒྱས། །སངས་རྒྱས་འགྲོ་བའི་
ཆོས་འཛིན་པ། །དཔལ་ལྡན་སངས་རྒྱས་པདྨ་སྐྱེས། །ཀུན་
མཁྱེན་ཡེ་ཤེས་མཛོད་འཛིན་པ། །རྒྱལ་པོ་སྒྱུ་འཕྲུལ་སྣ་
ཚོགས་འཆང་། །ཆེ་བ་སངས་རྒྱས་རིག་སྔགས་རྒྱལ། །རྡོ་
རྗེ་རྣོན་པོ་རལ་གྲི་ཆེ། །ཡི་གེ་མཆོག་སྟེ་རྣམ་པར་དག།
ཐེག་པ་ཆེན་པོ་སྡུག་བསྔལ་གཅོད། །མཚོན་ཆ་ཆེན་པོ་
རྡོ་རྗེ་ཆོས། །རྡོ་རྗེ་ཟབ་མོ་ཛི་ན་ཛིཀ །རྡོ་རྗེ་བློ་གྲོས་དོན་
བཞིན་རིག །ཕ་རོལ་ཕྱིན་པ་ཀུན་རྫོགས་པ། །ས་རྣམས་
ཀུན་གྱི་རྒྱན་དང་ལྡན། །རྣམ་པར་དག་པ་བདག་མེད་ཆོས།།
ཡང་དག་ཡེ་ཤེས་ཟླ་འོད་བཟང་། །བརྩོན་ཆེན་སྒྱུ་འཕྲུལ་
298

འཇམ་དཔལ་མཚན་བརྗོད།
དྲ་བ་སྟེ། །རྒྱུད་ཀུན་གྱི་ནི་བདག་པོ་མཆོག །རྡོ་རྗེ་གདན་
ནི་མ་ལུས་ལྡན། ། ཡེ་ཤེས་སྐུ་རྣམས་མ་ལུས་འཆང་། །ཀུན་
ཏུ་བཟང་པོ་བློ་གྲོས་བཟང་། ། ས་ཡི་སྙིང་པོ་འགྲོ་བ་འཛིན།།
སངས་རྒྱས་ཀུན་གྱི་སྙིང་པོ་ཆེ། །སྤྲུལ་པའི་འཁོར་ལོ་སྣ་
ཚོགས་འཆང་། །དངོས་པོ་ཀུན་གྱི་རང་བཞིན་མཆོག།
དངོས་པོ་ཀུན་གྱི་རང་བཞིན་འཛིན། །སྐྱེ་མེད་ཆོས་ཏེ་སྣ་
ཚོགས་དོན། །ཆོས་ཀུན་ངོ་བོ་ཉིད་འཆང་བ། །ཤེས་རབ་
ཆེན་པོ་སྐད་ཅིག་ལ། །ཆོས་ཀུན་ཁོང་དུ་ཆུད་པ་འཆང་།།
ཆོས་ཀུན་མངོན་པར་རྟོགས་པ་སྟེ། །ཐུབ་པ་བློ་མཆོག་
འབྱུང་བའི་མཐའ། །མི་གཡོ་རབ་ཏུ་དང་བའི་བདག།
རྫོགས་པའི་སངས་རྒྱས་བྱང་ཆུབ་འཆང་། །སངས་རྒྱས་
ཀུན་གྱིས་མངོན་སུམ་པ། །ཡེ་ཤེས་མེ་ལྕེ་འོད་རབ་གསལ།།
འདོད་པའི་དོན་གྲུབ་དམ་པ་སྟེ། །ངན་སོང་ཐམས་ཅད་
རྣམ་སྦྱོང་བ། །མགོན་པོ་སེམས་ཅན་ཀུན་གྱི་མཆོག།
སེམས་ཅན་ཐམས་ཅད་རབ་གྲོལ་བྱེད། །ཉོན་མོངས་
གཡུལ་དུ་གཅིག་དཔའ་བ། ། མི་ཤེས་དགྲ་ཡི་དྲེགས་པ་
299

བདག་བསྐྱེད་ཕྱོགས་བསྒྲིགས།
འཇོམས། །བློ་ལྡན་སྒེག་འཆང་དཔལ་དང་ལྡན། །བརྟན་
པོ་མི་སྡུག་གཟུགས་འཆང་བ། །ལག་པ་བརྒྱ་པོ་ཀུན་བསྐྱོད་
ཅིང་། །གོམ་པའི་སྟབས་ཀྱིས་གར་བྱེད་པ། །དཔལ་ལྡན་
ལག་པ་བརྒྱས་གང་ལ། །ནམ་མཁའ་ཁྱབ་པར་གར་བྱེད་
པ། ། ས་ཡི་དཀྱིལ་འཁོར་བཞི་ཡི་ཁྱོན། ། རྐང་པ་ཡ་གཅིག་
མཐིལ་གྱིས་གནོན། །རྐང་མཐེབ་སེན་མོའི་ཁྱོན་གྱིས་ཀྱང་།།
ཚངས་པའི་ཡུལ་ས་རྩེ་ནས་གནོན། །དོན་གཅིག་གཉིས་
མེད་ཆོས་ཀྱི་དོན། །དམ་པའི་དོན་ནི་འཇིགས་པ་མེད།།
རྣམ་རིག་སྣ་ཚོགས་གཟུགས་དོན་ཅན། །སེམས་དང་རྣམ་
ཤེས་རྒྱུད་དང་ལྡན། །དངོས་དོན་མ་ལུས་རྣམས་ལ་དགའ།།
སྟོང་པ་ཉིད་དགའ་འདོད་ཆགས་བློ། །སྲིད་པའི་འདོད་
ཆགས་སོགས་སྤངས་པ། །སྲིད་གསུམ་དགའ་བ་ཆེན་པོ་
སྟེ། །སྤྲིན་དཀར་དག་པ་ཤིན་ཏུ་དཀར། །འོད་བཟང་
སྟོན་ཀའི་ཟླ་བའི་འོད། །ཉི་མ་འཆར་ཀའི་དཀྱིལ་ལྟར་
མཛེས། །སེན་མོའི་འོད་ནི་ཤས་ཆེར་དམར། །ཅོད་པན་
བཟང་པོ་མཐོན་ཀའི་རྩེ། །སྐུ་མཆོག་མཐོན་ཀ་ཆེན་པོ་
300

འཇམ་དཔལ་མཚན་བརྗོད།
འཆང་། །ནོར་བུ་ཆེན་པོ་འོད་ཆགས་དཔལ། །སངས་
རྒྱས་སྤྲུལ་པའི་རྒྱུན་དང་ལྡན། །འཇིག་རྟེན་ཁམས་བརྒྱ་
། །དེ་
རྫུ་འཕྲུལ་རྐང་པའི་སྟོབས་ཆེན་ལྡན
ཀུན་སྐྱོད་པ། །
ཉིད་དྲན་པ་ཆེན་པོ་འཆང་། །དྲན་པ་བཞི་པོ་ཏིང་འཛིན་
རྒྱལ། །བྱང་ཆུབ་ཡན་ལག་མེ་ཏོག་སྤོས། །དེ་བཞིན་
བཤེགས་པའི་ཡོན་ཏན་མཚོ། །ལམ་གྱི་ཡན་ལག་བརྒྱད་
ཚུལ་རིག །ཡང་དག་སངས་རྒྱས་ལམ་རིག་པ། །སེམས་
ཅན་ཀུན་ལ་ཤས་ཆེར་ཆགས། །ནམ་མཁའ་ལྟ་བུར་
ཆགས་པ་མེད། །སེམས་ཅན་ཀུན་གྱི་ཡིད་ལ་འཇུག།
སེམས་ཅན་ཀུན་གྱི་ཡིད་ལྟར་མགྱོགས། །སེམས་ཅན་ཀུན་
གྱི་དབང་དོན་ཤེས། །སེམས་ཅན་ཀུན་གྱི་ཡིད་འཕྲོག་པ།།
ཕུང་པོ་ལྔ་དོན་དེ་ཉིད་ཤེས། །རྣམ་དག་ཕུང་པོ་ལྔ་འཆང་
བ། །ངེས་འབྱུང་ཀུན་གྱི་མཐའ་ལ་གནས། །ངེས་པར་
འབྱུང་བ་ཀུན་ལ་མཁས། །ངེས་འབྱུང་ཀུན་གྱི་ལམ་ལ་
གནས། །ངེས་པར་འབྱུང་བ་ཀུན་སྟོན་པ། །ཡན་ལག་
བཅུ་གཉིས་སྲིད་རྩ་བཏོན། །དག་པ་རྣམ་པ་གཅུ་གཉིས་
301

བདག་བསྐྱེད་ཕྱོགས་བསྒྲིགས།
འཆང་། །བདེན་བཞིའི་ཚུལ་གྱི་རྣམ་པ་ཅན། །ཤེས་པ་
བརྒྱད་པོ་རྟོགས་པ་འཆང་། །བདེན་དོན་རྣམ་པ་བཅུ་གཉིས་
ལྡན། །དེ་ཉིད་རྣམ་པ་བཅུ་དྲུག་རིག །རྣམ་པ་ཉི་ཤུས་
བྱང་ཆུབ་པ། །རྣམ་པ་སངས་རྒྱས་ཀུན་རིག་མཆོག།
སངས་རྒྱས་ཀུན་གྱི་སྤྲུལ་པའི་སྐུ། །བྱེ་བ་དཔག་མེད་འགྱེད་
པ་པོ། །སྐད་ཅིག་ཐམས་ཅད་མངོན་པར་རྟོགས། །སེམས་
ཀྱི་སྐད་ཅིག་དོན་ཀུན་རིག །ཐེག་པ་སྣ་ཚོགས་ཐབས་ཚུལ་
གྱིས། །འགྲོ་བའི་དོན་ལ་རྟོག་པ་པོ། །ཐེག་པ་གསུམ་གྱིས་
ངེས་འབྱུང་ལ། །ཐེག་པ་གཅིག་གི་འབྲས་བུར་གནས།།
ཉོན་མོངས་ཁམས་རྣམས་དག་པའི་བདག །ལས་ཀྱི་ཁམས་
རྣམས་ཟད་བྱེད་པ། ། ཆུ་བོ་རྒྱ་མཚོ་ཀུན་ལས་བརྒལ།།
སྦྱོར་བའི་དགོན་པ་ལས་བྱུང་བ། །ཉོན་མོངས་ཉེ་བ་ཀུན་
ཉོན་མོངས། །བག་ཆགས་བཅས་པ་གཏན་སྤངས་པ།།
སྙིང་རྗེ་ཆེན་པོ་ཤེས་རབ་ཐབས། །དོན་ཡོད་འགྲོ་བའི་དོན་
བྱེད་པ། །འདུ་ཤེས་ཀུན་གྱི་དོན་སྤངས་ཤིང་། །རྣམ་ཤེས་
དོན་ནི་འགོག་པར་བྱེད། །སེམས་ཅན་ཀུན་ཡིད་ཡུལ་དང་
302

འཇམ་དཔལ་མཚན་བརྗོད།
ལྡན། །སེམས་ཅན་ཀུན་གྱི་ཡིད་རིག་པ། །སེམས་ཅན་
ཀུན་གྱི་ཡིད་ལ་གནས། །དེ་དག་སེམས་དང་མཐུན་པར་
འཇུག །སེམས་ཅད་ཀུན་ཡིད་ཚིམ་པར་བྱེད། །སེམས་
ཅན་ཀུན་གྱི་ཡིད་དགའ་བ། །གྲུབ་པ་མཐར་ཕྱིན་འཁྲུལ་
པ་མེད། །ནོར་པ་ཐམས་ཅད་རྣམ་པར་སྤངས། །དོན་
གསུམ་ཐེ་ཚོམ་མེད་པའི་བློ། །ཀུན་དོན་ཡོན་ཏན་གསུམ་
གྱི་བདག །ཕུང་པོ་ལྔ་དོན་དུས་གསུམ་དུ། །སྐད་ཅིག་
ཐམས་ཅད་བྱེ་བྲག་ཕྱེད། །སྐད་ཅིག་གཅིག་གིས་རྫོགས་
སངས་རྒྱས། །སངས་རྒྱས་ཀུན་གྱི་རང་བཞིན་འཆང་།།
ལུས་མེད་ལུས་ཏེ་ལུས་ཀྱི་མཆོག །ལུས་ཀྱི་མཐའ་ནི་རྟོགས་
པ་པོ། །གཟུགས་རྣམས་སྣ་ཚོགས་ཀུན་ཏུ་སྟོན། །ནོར་
བུ་ཆེན་པོ་རིན་ཆེན་ཏོག །སངས་རྒྱས་ཀུན་གྱིས་རྟོགས་
བྱ་བ། །སངས་རྒྱས་བྱང་ཆུབ་བླ་ན་མེད། །གསང་སྔགས་
ལས་བྱུང་ཡི་གེ་མེད། །གསང་སྔགས་ཆེན་པོ་རིགས་གསུམ་
པ། །གསང་སྔགས་དོན་ཀུན་སྐྱེད་པ་པོ། །ཐིག་ལེ་ཆེན་
པོ་ཡི་གེ་མེད། །སྟོང་པ་ཆེན་པོ་ཡི་གེ་ལྔ། །ཐིག་ལེ་སྟོང་
303

བདག་བསྐྱེད་ཕྱོགས་བསྒྲིགས།
པ་ཡི་གེ་བརྒྱ། །རྣམ་པ་ཀུན་ལྡན་རྣམ་པ་མེད། །བཅུ་
དྲུག་ཕྱེད་ཕྱེད་ཐིག་ལེ་འཆང་། །ཡན་ལག་མེད་པའི་རྩིས་
ལས་འདས། །བསམ་གཏན་བཞི་པའི་རྩེ་མོ་ཅན། །བསམ་
གཏན་ཡན་ལག་ཀུན་ཤེས་ཤིང་། །ཏིང་འཛིན་རིགས་དང་
རྒྱུད་རིག་པ། །ཏིང་འཛིན་ལུས་ཅན་ལུས་ཀྱི་མཆོག།
ལོངས་སྤྱོད་རྫོགས་སྐུ་ཀུན་གྱི་རྒྱལ། །སྤྲུལ་པའི་སྐུ་སྟེ་སྐུ་
ཡི་མཆོག །སངས་རྒྱས་སྤྲུལ་པའི་རྒྱུད་འཆང་བ། །ཕྱོགས་
བཅུར་སྤྲུལ་པ་སྣ་ཚོགས་འགྱེད། །ཇི་བཞིན་འགྲོ་བའི་དོན་
བྱེད་པ། །ལྷ་དང་ལྷ་དབང་ལྷ་ཡི་བླ། །ལྷ་ཡི་བདག་པོ་
ལྷ་མིན་བདག །འཆི་མེད་དབང་པོ་ལྷ་ཡི་བླ། །འཇོམས་
བྱེད་འཇོམས་བྱེད་དབང་ཕྱུག་པོ། །སྲིད་པའི་དགོན་པ་
ལས་བརྒལ་བ། །སྟོན་པ་གཅིག་པུ་འགྲོ་བའི་བླ། །འཇིག་
རྟེན་ཕྱོགས་བཅུར་རབ་གྲགས་པ། །ཆོས་ཀྱི་སྦྱིན་བདག་
ཆེ་བ་པོ། །བྱམས་པའི་གོ་ཆ་ཆས་པ་སྟེ། །སྙིང་རྗེ་ཡི་ནི་
ཡ་ལད་བགོས། །ཤེས་རབ་རལ་གྲི་མདའ་གཞུ་ཐོགས།།
ཉོན་མོངས་མི་ཤེས་གཡུལ་ངོ་སེལ། །དཔའ་བོ་བདུད་དགྲ་
304

འཇམ་དཔལ་མཚན་བརྗོད།
བདུད་འདུལ་བ། །བདུད་བཞིའི་འཇིགས་པ་སེལ་བར་བྱེད།།
བདུད་ཀྱི་དཔུང་རྣམས་ཕམ་བྱེད་པ། །རྫོགས་པའི་སངས་
རྒྱས་འཇིག་རྟེན་འདྲེན། །མཆོད་འོས་བསྟོད་འོས་ཕྱག་
གི་གནས། །རྟག་ཏུ་རི་མོར་བྱ་བའི་འོས། །བཀུར་འོས་
རྗེད་པར་བྱ་བའི་མཆོག །ཕྱག་བྱར་འོས་པ་བླ་མའི་རབ།།
འཇིག་རྟེན་གསུམ་པོ་གོམ་གཅིག་བགྲོད། །མཁའ་ལྟར་
མཐའ་མེད་རྣམ་པར་གནོན། །གསུམ་རིག་གཙང་མ་དག་
པ་སྟེ། །མངོན་ཤེས་དྲུག་ལྡན་རྗེས་དྲན་དྲུག །བྱང་ཆུབ་
སེམས་དཔའ་སེམས་དཔའ་ཆེ། །རྫུ་འཕྲུལ་ཆེན་པོ་འཇིག་
རྟེན་འདས། །ཤེས་རབ་ཕ་རོལ་ཕྱིན་པའི་མཐའ། །ཤེས་
རབ་ཀྱིས་ནི་དེ་ཉིད་ཐོབ། །བདག་རིག་གཞན་རིག་ཐམས་
ཅད་པ། །ཀུན་ལ་ཕན་པའི་གང་ཟག་མཆོག །དཔེར་
བྱ་ཀུན་ལས་འདས་པ་སྟེ། །ཤེས་དང་ཤེས་བྱའི་བདག་
པོ་མཆོག །གཙོ་བོ་ཆོས་ཀྱི་སྦྱིན་བདག་སྟེ། །ཕྱག་རྒྱ་
བཞི་པོའི་དོན་སྟོན་པ། །འགྲོ་བའི་བསྙེན་བཀུར་གནས་
ཀྱི་མཆོག །ངེས་འབྱུང་གསུམ་པོ་བགྲོད་རྣམས་ཀྱི། །དོན་
305

བདག་བསྐྱེད་ཕྱོགས་བསྒྲིགས།
གྱི་དམ་པ་རྣམ་དག་དཔལ། །འཇིག་རྟེན་གསུམ་ན་སྐལ་
བཟང་ཆེ། །དཔལ་ལྡན་འབྱོར་པ་ཀུན་བྱེད་པ། །འཇམ་
དཔལ་དཔལ་དང་ལྡན་པའི་མཆོག །མཆོག་སྦྱིན་རྡོ་རྗེ་
མཆོག་ཁྱོད་འདུད། །ཡང་དག་མཐར་གྱུར་ཁྱོད་ལ་འདུད།།
སྟོང་ཉིད་ལས་བྱུང་ཁྱོད་ལ་འདུད། །སངས་རྒྱས་བྱང་ཆུབ་
ཁྱོད་ལ་འདུད། །སངས་རྒྱས་ཆགས་པ་ཁྱོད་ལ་འདུད།།
སངས་རྒྱས་འདོད་ལ་ཕྱག་འཚལ་འདུད། །སངས་རྒྱས་
དགྱེས་པ་ཁྱོད་ལ་འདུད། །སངས་རྒྱས་རོལ་ལ་ཕྱག་འཚལ་
འདུད། །སངས་རྒྱས་འཛུམ་པ་ཁྱོད་ལ་འདུད། །སངས་
རྒྱས་བཞད་ལ་ཕྱག་འཚལ་འདུད། །སངས་རྒྱས་གསུང་
ཉིད་ཁྱོད་ལ་འདུད། །སངས་རྒྱས་ཐུགས་ལ་ཕྱག་འཚལ་
འདུད། །མེད་པ་ལས་བྱུང་ཁྱོད་ལ་འདུད། །སངས་རྒྱས་
འབྱུང་བ་ཁྱོད་ལ་འདུད། །ནམ་མཁའ་ལས་བྱུང་ཁྱོད་ལ་
འདུད། །ཡེ་ཤེས་ལས་བྱུང་ཁྱོད་ལ་འདུད། །སྒྱུ་འཕྲུལ་
དྲ་བ་ཁྱོད་ལ་འདུད། །སངས་རྒྱས་རོལ་སྟོན་ཁྱོད་ལ་འདུད།།
ཐམས་ཅད་ཐམས་ཅད་ཁྱོད་ལ་འདུད། ། ཡེ་ཤེས་སྐུ་ཉིད་
306

འཇམ་དཔལ་མཚན་བརྗོད།
ཁྱོད་ལ་འདུད། །ཨོསརྦ་དྷརྨ་བྷཱཝ་སྭ་བྷཱ་ཝ། བིཤུདྡྷབཛྲ།
ཙཀླུ་ཨ་ཨཱ་ཨཾ་ཨ། པྲ་ཀྲྀ་ཏི་པ་རི་ཤུདྡྷ། སརྦ་དྷརྨ་ཡ་
དུ་ཏ་སརྦ་ཏ་ཐཱ་ག་ཏ། ཛྙཱ་ན་ཀཱ་ཡ་མཉྩ་ཤྲཱི་པ་རི་ཤུདྡྷི་ཏཱ་
མུ་པཱ་དཱ་ཡ་ཏཱི་མཾ་ཨཱ། སརྦ་ཏ་ཐཱ་ག་ཏ་ཧྲི་དཱ་ཡ་ཧ་ར་ཧ་
ར། ཨོཾ་ཧཱུྃ་ཧཱུྃ༔ བྷ་ག་ཝཱན་ཛྷཱ་ན་མཱནྟི་ཝ་གཱི་ཤྭ་ར་མ་ཧཱ་པཱ་
ཙ་སརྦ་དྷརྨ་ག་ག་ནཱ་མ་ལ་ས་པ་རི་ཤུདྡྷ་དྷརྨདྷཱ་ཏུ་ཛྙཱ་ན་གབྷ་
ཨ ། དེ་ནས་དཔལ་ལྡན་རྡོ་རྗེ་འཆང་། །དགའ་ཞིང་མགུ་
ནས་ཐལ་མོ་སྦྱར། །མགོན་པོ་བཅོམ་ལྡན་དེ་བཞིན་
གཤེགས། །རྫོགས་སངས་རྒྱས་ལ་ཕྱག་འཚལ་ནས། །དེ་
ནས་མགོན་པོ་གསང་བའི་བདག །ལག་ན་རྡོ་རྗེ་ཁྲོ་བོའི་
རྒྱལ། །སྣ་ཚོགས་གཞན་དང་ལྷན་ཅིག་ཏུ། །གསང་བསྟོད་
ནས་ནི་ཚིག་འདི་གསོལ། །མགོན་པོ་བདག་ཅག་ཡི་རང་
ངོ༌། །ལེགས་སོ་ལེགས་སོ་ལེགས་པར་གསུངས།། རྣམ་
གྲོལ་འབྲས་བུ་འཚལ་བ་ཡི། །འགྲོ་བ་མགོན་མེད་རྣམས་
དང་ནི། །བདག་ཅག་ཡང་དག་རྫོགས་པ་ཡི། །བྱང་ཆུབ་
འཐོབ་པའི་དོན་ཆེན་མཛད། ། སྒྱུ་འཕྲུལ་དྲ་བའི་ཚུལ་བསྟན་
307

བདག་བསྐྱེད་ཕྱོགས་བསྒྲིགས། །
པ། །འདི་ནི་རྣམ་དག་ལེགས་པའི་ལམ། །ཟབ་ཅིང་ཡངས་
ལ་རྒྱ་ཆེ་སྟེ། །དོན་ཆེན་འགྲོ་བའི་དོན་བྱེད་པ། །སངས་
རྒྱས་རྣམས་ཀྱི་ཡུལ་འདི་ནི། །རྫོགས་པའི་སངས་རྒྱས་
ཀུན་གྱིས་བཤད། །བཅོམ་ལྡན་འདས་འཇམ་དཔལ་ཡེ་
ཤེས་སེམས་དཔའི་དོན་དམ་པའི་མཚན་ཡང་དག་པར་
བརྗོད་པ། །བཅོམ་ལྡན་འདས་དེ་བཞིན་གཤེགས་པ་ཤཱཀྱ་
ཐུབ་པས་གསུངས་པ་རྫོགས་སོ།། །།རྒྱ་གར་གྱི་མཁན་པོ་ཤདྡྷ་
ཀ་ར་ཝ་རྨ་དང་། ཀམ་ལ་གུཔྟ་དང་། ཞུ་ཆེན་གྱི་ལོ་ཙྪ་བ་རིན་ཆེན་བཟང་
པོས་བསྒྱུར་ཅིང་ཞུས་ཏེ་གཏན་ལ་ཕབ་པའོ།།
ཐོག་མཐའ་མ་བཞུགས་སོ།།
༄༅། །ཕྱོགས་བཅུའི་རྒྱལ་བ་སྲས་དང་བཅས་པ་ཐམས་
ཅད་ལ་ཕྱག་འཚལ་ལོ། །མཐའ་ཡས་འགྲོ་བ་སྲིད་ལས་
བསྒྲལ་བྱའི་ཕྱིར། །མཐའ་མེད་སྨོན་ལམ་ལྷག་བསམ་
དག་པས་གདབ། །བསླུ་མེད་དཀོན་མཆོག་གསུམ་དང་
མཐུ་སྟོབས་ཅན། །དྲང་སྲོང་མཐུ་ཡིས་བདེན་ཚིག་འགྲུབ་
308

ཐོག་མཐའ་མ།
གྱུར་ཅིག །བདག་ནི་སྐྱེ་ཞིང་སྐྱེ་བ་ཐམས་ཅད་དུ། །ངན་
སོང་ངན་འགྲོ་ལོག་པར་ལྟུང་བ་ཡི། ། སྐྱེ་གནས་རྣམས་
སུ་ནམ་ཡང་མི་སྐྱེ་ཞིང་། །དལ་འབྱོར་ཚང་བའི་མི་ལུས་
ཐོབ་པར་ཤོག །སྐྱེས་མ་ཐག་ནས་སྲིད་པའི་བདེ་བ་ལ།།
ནམ་ཡང་མ་ཆགས་ཐར་པ་ཐོབ་བྱའི་ཕྱིར། །ངེས་འབྱུང་
བསམ་པས་ཚངས་སྤྱོད་འཚོལ་བ་ལ། །བརྩོན་འགྲུས་ལྷོད་
པ་མེད་པར་འཇུག་པར་ཤོག །བདག་ནི་རབ་ཏུ་འབྱུང་
བར་བྱེད་པ་ལ། །འཁོར་དང་ཉེ་དུ་ལོངས་སྤྱོད་གང་གིས་
ཀྱང་། །གེགས་བྱེད་མེད་པར་མཐུན་པའི་རྐྱེན་རྣམས་ཀུན།།
ཇི་ལྟར་བསམས་པ་ཇི་བཞིན་འགྲུབ་པར་ཤོག །རབ་ཏུ་
བྱུང་ནས་ཇི་སྲིད་འཚོ་ཡི་བར། །མཁན་སློབ་སྤྱན་སྔར་
ཇི་ལྟར་ཁས་བླངས་བཞིན། །བཅས་དང་རང་བཞིན་ཁ་
ན་མ་ཐོ་བའི། །ཉེས་པས་ནམ་ཡང་གོས་པར་མ་གྱུར་ཅིག།
ཚངས་སྤྱོད་རྟེན་ལ་ཐེག་པ་ཆེན་པོ་ཡི། །ཟབ་ཅིང་རྒྱ་ཆེའི་
ཆོས་རྣམས་ཇི་སྙེད་པ། །མ་རྣམས་དོན་དུ་དཀའ་བ་དུ་
མ་ཡིས། །བསྐལ་པ་དཔག་ཏུ་མེད་པར་སྒྲུབ་པར་ཤོག།
309

བདག་བསྐྱེད་ཕྱོགས་བསྒྲིགས།
ལུང་རྟོགས་ཡོན་ཏན་དུ་མས་རྒྱུད་གཏམས་ཤིང་། །དབང་
པོ་ཞི་ཞིང་རབ་དུལ་སྙིང་བརྩེར་བཅས། །གཞན་དོན་སྐྱོ་
མེད་སྒྲུབ་པའི་སྙིང་སྟོབས་ཅན། །བཤེས་གཉེན་དམ་པས་
རྗེས་སུ་འཛིན་པར་ཤོག །རྟག་ཏུ་ངུ་ཡིས་ཆོས་འཕགས་
བསྟེན་པར་ལྟར། །ལུས་སྲོག་ལོངས་སྤྱོད་ཀུན་གྱིས་གཡོ་
མེད་པར། །བཤེས་གཉེན་དམ་པ་ལེགས་པར་མཉེས་བྱས་
ནས། །མི་མཉེས་སྐད་ཅིག་ཙམ་ཡང་མི་བྱེད་ཤོག །ཟབ་
ཞི་སྤྲོས་དང་བྲལ་བའི་ཤེར་ཕྱིན་དོན། ། ལོག་རྟོག་དྲི་མའི་
ཆུ་ཡིས་མ་བསླད་པར། །ཇི་ལྟར་རྟག་ཏུ་ངུ་ལ་བསྙད་པ་
ལྟར། །དེ་ལྟར་བདག་ལ་རྟག་ཏུ་འདོམས་པར་ཤོག །ཐུབ་
པའི་དགོངས་པའི་དོན་ལས་ཕྱིར་ཕྱོགས་པའི། །རྟག་ཆད་
ལྟ་བ་སྟོན་པར་བྱེད་པ་པོ། །མི་དགེའི་བཤེས་གཉེན་སྡིག་
པའི་གྲོགས་རྣམས་ཀྱི། །དབང་དུ་ནམ་ཡང་འགྲོ་བར་མ་
གྱུརཅིག །ལྷག་བསམ་རྣམ་པར་དག་པའི་དར་ཆེན་འཕྱར།།
བརྩོན་འགྲུས་ལྷོད་པ་མེད་པའི་རླུང་གིས་བསྐྱོད། །ཐོས་
བསམ་སྒོམ་པའི་གྲུ་གཟིངས་ལེགས་བསྡམས་ནས། །ལུས་
310

ཐོག་མཐའ་མ།
ཅན་འཁོར་བའི་མཚོ་ལས་སྒྲོལ་བར་ཤོག །ཇི་ཙམ་མང་
དུ་ཐོས་དང་ལྷག་པར་གཏོང་། །རྣམ་དག་ཚུལ་ཁྲིམས་
རྣམ་དཔྱོད་ཤེས་རབ་ཀྱིས། །བདག་རྒྱུད་ལྷག་པར་གྱུར་
པ་དེ་ཙམ་དུ། །ཕྱི་ཕྱིར་ཁེངས་པ་ཀུན་དང་བྲལ་བར་ཤོག།
རྣམ་དག་རིགས་པའི་སྟོབས་ཀྱིས་གསུང་རབ་དོན། །ཇི་
བཞིན་འབྱེད་ལ་གཞན་འདྲིངས་མི་འཇོག་པའི། །མཁས་
པའི་གམ་དུ་མཐའ་ཡས་གསུང་རབ་ལ། །ངོམས་པ་མེད་
པའི་ཐོས་པ་བྱེད་པར་ཤོག །ཇི་ལྟར་ཐོས་པའི་དོན་ལ་རིགས་
པ་བཞིས། །ཉིན་དང་མཚན་དུ་ཚུལ་བཞིན་རབ་བརྟགས་
ནས། །བསམ་བྱའི་གནས་ལ་བསམས་ལས་བྱུང་བ་ཡི།།
རྣམ་དཔྱོད་བློ་ཡིས་ཐེ་ཚོམ་ཆོད་པར་ཤོག །གང་ཚེ་ཤིན་
ཏུ་ཟབ་པའི་ཆོས་ཚུལ་ལ། །བསམ་བྱུང་བློ་ཡིས་ངེས་ཤེས་
རྙེད་པའི་ཚེ། ། ཚེ་འདིའི་འཁྲི་བ་ཆོད་པའི་བརྩོན་འགྲུས་
ཀྱིས། །དབེན་པ་བསྟེན་ནས་ཚུལ་བཞིན་སྒྲུབ་པར་ཤོག།
དེ་ལྟར་ཐོས་བསམ་སྒོམ་པས་རྒྱལ་བ་ཡི། །དགོངས་པའི་
གནད་རྣམས་རྒྱུད་ལ་བསྐྲུན་པའི་ཚེ། །སྲིད་ལ་བརྐམ་པའི་
311

བདག་བསྐྱེད་ཕྱོགས་བསྒྲིགས།
ཚེ་འདིའི་སྣང་བ་དང་། །རང་བདེ་འདོད་པའི་བློ་རྣམས་
མི་འབྱུང་ཤོག །བདག་གིས་བདོག་པའི་དངོས་པོ་ཐམས་
ཅད་ལ། །མ་ཆགས་བློ་ཡིས་སེར་སྣ་བཅོམ་བྱས་ཏེ། །ཐོག་
མར་ཟང་ཟིང་སྦྱིན་པས་སེམས་ཅན་རྣམས། །འཁོར་དུ་
བསྡུས་ནས་ཆོས་ཀྱིས་ཚིམ་བྱེད་ཤོག །ཇི་ལྟར་ནོད་པའི་
བསླབ་པ་ཕྲ་བ་ཡང་། །ངེས་འབྱུང་བསམ་པས་བྱང་ཆུབ་
ཐོབ་ཀྱི་བར། །སྲོག་གི་ཕྱིར་ཡང་གཏོང་བར་མི་བྱེད་པའི།།
ཐར་པའི་རྒྱལ་མཚན་རྟག་ཏུ་འཛིན་པར་ཤོག །བདག་
ལ་བརྡེག་འཚོག་མཚང་འབྲུའི་སེམས་ཅན་རྣམས། །མཐོང་
ངམ་ཐོས་སམ་ཡིད་ལ་དྲན་པའི་ཚེ། །ཁོང་ཁྲོ་བྲལ་ཞིང་
སླར་ཡང་དེ་དག་གི །ཡོན་ཏན་བརྗོད་ཅིང་བཟོད་པ་སྒོམ་
པར་ཤོག །དཀར་པོའི་ཆོས་རྣམས་མ་ཐོབ་ཐོབ་པ་དང་།།
ཐོབ་རྣམས་གོང་ནས་གོང་དུ་འཕེལ་བ་ལས། །ཉམས་པར་
བྱེད་པའི་ལེ་ལོ་རྣམ་པ་གསུམ། །ཀུན་ནས་སྤངས་ཏེ་བརྩོན་
འགྲུས་རྩོམ་པར་ཤོག །སྲིད་མཐའ་གནོན་པའི་ལྷག་མཐོང་
སྟོབས་དང་བྲལ། །ཞི་མཐའ་གནོན་པའི་སྙིང་རྗེའི་བརླན་
312

ཐོག་མཐའ་མ།
གྱིས་དབེན། །ཕལ་ཆེར་སྲིད་པར་འཕེན་པར་བྱེད་པ་ཡི།།
ཞི་གནས་སྤངས་ཏེ་ཟུང་འབྲེལ་སྒོམ་པར་ཤོག །གནས་
ལུགས་ཟབ་མོའིདོན་ལ་སྐྲག་གྱུར་ནས། །བློས་བྱས་ཉི་ཚེའི་
སྟོང་པ་མཆོག་འཛིན་པའི། །ལོག་པའི་ལྟ་ངན་མཐའ་དག་
རབ་སྤངས་ཏེ། །ཆོས་ཀུན་གདོད་ནས་སྟོང་པར་རྟོགས་
པར་ཤོག །རྣམ་དག་བསླབ་པ་ཁྲེལ་མེད་སེམས་ཀྱིས་བྲལ།།
དམ་པས་སྨད་པའི་ལས་ལ་འཇིགས་མི་བྱེད། །ཁྲིམས་
འཆལ་དགེ་སྦྱོང་ཤ་ཚུགས་ཅན་རྣམས་ཀྱང་། །བདག་གིས་
སྐྱོན་མེད་ཁྲིམས་ལ་སྦྱོར་བར་ཤོག །ཡང་དག་ལམ་དོར་
ལོག་པའི་ལམ་ངན་ཞུགས། ། མི་དགེའི་བཤེས་གཉེན་སྡིག་
གྲོགས་དབང་དུ་སོང་། །གང་ཡིན་དེ་ཡང་བདག་གིས་བདེ་
རྒྱལ་བས་བསྔགས་པའི་ལམ་ལ་འགོད་པར་
བླག་ཏུ། །
ཤོག །བདག་གི་འཆད་རྩོད་རྩོམ་པ་སེངྒེའི་སྒྲས། །ལོག་
སྨྲའི་ཝ་ཚོགས་སྤོབས་པ་འཕྲོག་བྱས་ནས། །གང་གིས་
འདུལ་བའི་ཐབས་ཀྱིས་རྗེས་བཟུང་སྟེ། ། མི་ནུབ་བསྟན་
པའི་རྒྱལ་མཚན་འཛིན་པར་ཤོག །བདག་ནི་གང་དུ་སྐྱེས་
I313

བདག་བསྐྱེད་ཕྱོགས་བསྒྲིགས།
ནས་ཐུབ་པ་ཡི། །གསུང་གི་བདུད་རྩི་འཐུང་བ་དེ་ཡི་ཚེ།།
རིགས་གཟུགས་འབྱོར་དང་དབང་ཕྱུག་ཤེས་རབ་དང་།།
ཚེ་རིང་ནད་མེད་བདེ་དང་ལྡན་པར་ཤོག །བདག་གི་ལུས་
དང་སྲོག་དང་ལོངས་སྤྱོད་ལ། །རྒྱུན་དུ་འཚེ་བའི་བསམ་
པ་དང་ལྡན་ཞིང་། །བདག་ལ་མི་སྙན་བརྗོད་པ་དེ་དག་
ལའང་། །བདག་ནི་ལྷག་པར་མ་བཞིན་བྱམས་གྱུར་ཅིག།
བདག་གིས་དེ་དག་རིང་པོར་མི་ཐོགས་པར། །བདག་པས་
གཞན་གཅེས་སྒོམ་པའི་བྱང་ཆུབ་སེམས། །ལྷག་བསམ་
དག་པ་རྒྱུད་ལ་སྐྱེད་བྱས་ནས། །བླ་མེད་བྱང་ཆུབ་གོ་འཕང་
སྟེར་བར་ཤོག །སྨོན་ལམ་འདི་དག་གང་གིས་མཐོང་ངམ་
ཐོས། །ཡིད་ལ་དྲན་པར་བྱེད་པ་དེ་དག་ཀྱང་། །རྒྱལ་
སྲས་རྣམས་ཀྱི་སྨོན་ལམ་རླབས་པོ་ཆེ། ། མ་ལུས་སྒྲུབ་ལ་
ཞུམ་པ་མེད་པར་ཤོག །ལྷག་བསམ་དག་པའི་སྟོབས་ཀྱིས་
ལེགས་བསྒྲུབས་པའི། །རྒྱ་ཆེན་སྨོན་ལམ་བཏབ་པ་འདི་
ཡི་མཐུས། ། སྨོན་ལམ་ཕ་རོལ་ཕྱིན་པ་ཡོངས་རྫོགས་ནས།།
ལུས་ཅན་ཀུན་གྱི་རེ་བ་སྐོང་བར་ཤོག། །།
314

མགོན་པོའི་བསྟོད་པ།
མགོན་པོ་ཕྱག་དྲུག་པའི་བསྟོད་པ་བཞུགས་སོ།།
༄༅། ཧཱུྃ། མྱུར་མཛད་སྤྱན་རས་གཟིགས་ལ་ཕྱག་འཚལ་
ལོ། །ཞབས་གདུབ་དང་བཅས་བི་ནཱ་ཡ་ཀ་མནན། །ནག་
པོ་ཆེན་པོ་སྟག་གི་ཤམ་ཐབས་ཅན། །ཕྱག་དྲུག་སྦྲུལ་གྱི་
རྒྱན་གྱིས་རྣམ་པར་བརྒྱན། །གཡས་པ་གྲི་གུག་བར་བ་
ཕྲེང་བ་འཛིན། །ཐ་མ་ཌཱ་མ་རུ་ནི་དྲག་ཏུ་འཁྲོལ། །གཡོན་
པ་ཐོད་པ་དང་ནི་མདུང་རྩེ་གསུམ། །དེ་བཞིན་ཞགས་པ་
བཟུང་ནས་འཆིང་བར་བྱེད། །དྲག་པོའི་ཞལ་ནི་མཆེ་བ་
རྣམ་པར་གཙིགས། །སྤྱན་གསུམ་དྲག་པོ་དབུ་སྐྲ་གྱེན་དུ་
འབར། །དཔྲལ་བར་སིནྡྷཱ་ར་ཡིས་ལེགས་པར་བྱུགས།།
སྤྱི་བོར་མི་བསྐྱོད་རྒྱལ་པོའི་རྒྱས་བཏབ་བརྟན། །ཁྲག་
འཛག་མི་མགོ་ལྔ་བཅུའི་དོ་ཤལ་ཅན། །རིན་ཆེན་ཐོད་
སྐམ་ལྔ་ཡིས་དབུ་ལ་བརྒྱན། །ཤིང་ལས་བྱོན་ནས་གཏོར་
མ་ལེན་མཛད་པའི། །དཔལ་ལྡན་ཕྱག་དྲུག་པ་ལ་ཕྱག་
འཚལ་བསྟོད། །སངས་རྒྱས་བསྟན་པ་གཉན་པོ་བསྲུང་
315

བདག་བསྐྱེད་ཕྱོགས་བསྒྲིགས།
བ་དང་། །དཀོན་མཆོག་དབུ་འཕང་གཉན་པོ་བསྟོད་པ་
དང༌། །བདག་ཅག་དཔོན་སློབ་འཁོར་དང་བཅས་རྣམས་
ཀྱི། ། རྐྱེན་ངན་བར་ཆད་ཐམས་ཅད་ཞི་བ་དང་། །ཅི་
འདོད་དངོས་གྲུབ་མྱུར་དུ་སྩལ་དུ་གསོལ། །
ཆོས་རྒྱལ་ནང་སྒྲུབ་ཀྱི་བསྟོད་པ་བཞུགས་སོ།།
༄༅། ན་མཿཤྲཱི་བཛྲ་བྷི་ར་ཝཱ་ཡ། བརྐྱངས་བསྐུམས་
ཞབས་ནི་ཅུང་ཟད་བརྡབས་པ་ཙམ་གྱིས་དཀྱིལ་འཁོར་
བཞིར་བཅས་རི་དབང་ཤིག་ཤིག་པོར་འགྱུར་ཞིང་།།
གཏུམ་དྲག་མ་ཧེའི་ཞལ་ནི་རབ་ཏུ་གདངས་པས་བསྒྲགས་
པའི་གད་རྒྱངས་ཆེན་པོས་ས་གསུམ་ཀུན་འགེངས་པ།།
རྒྱལ་བའི་ཡབ་གཅིག་འཇམ་པའི་དབྱངས་གང་མ་རུངས་
འདུལ་ཕྱིར་དྲག་པོའི་སྐུར་བསྟན་བཅོམ་ལྡན་གཤིན་རྗེའི་
གཤེད། །གང་དེར་གུས་པས་བཏུད་ནས་གཤིན་རྗེའི་རྒྱལ་
པོ་བསྟོད་ཀྱིས་ད་ནི་བགེགས་རྣམས་བག་ཡོད་དུས་ལ་
བབས། །རི་བོ་རལ་ཞིང་ཆུ་གཏེར་འཁྲུགས་པ་ལྟ་བུར་
316

ཆོས་རྒྱལ་བསྟོད་པ།
འུར་འུར་ཞེས་པའི་སྒྲ་ཆེན་བརྒྱུད་མར་རབ་སྒྲོགས་པ།།
དྲག་པོའི་མེ་ལྕེ་གནག་པའི་དུ་བས་འཁྱུད་པའི་ཚོགས་རྣམས་
འབུམ་ཕྲག་གློག་ཕྲེང་ཆར་སྤྲིན་ནང་འཁྱུག་བཞིན། །ཤིན་
ཏུ་བཟོད་དཀའི་རེག་བྱ་ཚ་བའི་ངར་ལྡན་ཁ་དོག་ལྔ་ཡི་ཕྲེང་
བས་ཟླུམ་པོར་བསྐོར་བའི་དབུས། །མུན་པ་བྱེ་བས་བྱུགས་
ལྟར་གནག་པའི་ཆོས་འབྱུང་ཆལ་ཆིལ་གཡོ་བའི་ཁྲག་ཞག་
རྒྱ་མཚོས་གང་བའི་སྟེང་། །རྟ་བདུན་བདག་པོའི་གདན་
ལ་གནོད་བྱེད་ནག་པོ་གན་རྐྱལ་བསྒྱེལ་བའི་སྟེང་ན་གཤིན་
རྗེའི་རྒྱལ་པོ་ནི། །མིག་སྨན་ལྟར་གནག་ཐུང་ལ་སྦོམ་པའི་
ལུས་ཅན་གཡས་བརྐྱངས་གཡོན་བསྐུམས་ས་ཆེན་གཡོ་
བའི་གོམས་སྟབས་ཅན། །སེར་སྐྱའི་རལ་པ་གྱེན་དུ་
འཛིངས་པའི་དབུ་ལ་ཐོད་སྐམ་ལྔས་བརྒྱན་དྲག་པོའི་རྡོ་རྗེ་
སྤྱི་བོར་འཛིན། ། ཁྲག་གིས་སྦགས་པའི་མགོ་རློན་ཕྲེང་བ་
མགྲིན་པར་འཕྱང་ཞིང་སྤྱན་གསུམ་བགྲད་པའི་སྡང་མིག་
གཡོ་བ་ཅན། །མཆེ་བ་རྣོན་པོར་གཙིགས་པའི་བགྲད་པའི་
ཞལ་ནས་དབུགས་ཕྲེང་གཡོ་བ་གདུག་པའི་སྦྲུལ་གྱི་ཁ་
317

བདག་བསྐྱེད་ཕྱོགས་བསྒྲིགས།
རླངས་བཞིན། །གཡས་པས་འབར་བའི་གྲི་གུག་འདུད་
དཔུང་ཀླད་ལ་འཕྱར་ཞིང་ཁྲག་ལྡན་ཐོད་པ་གཡོན་གྱིས་
གཟུང་ལ་རོལ། ། སྟག་ལྤགས་སྨད་གཡོགས་བགོས་པའི་
གཏུམ་ཆེན་ཁྱོད་ཀྱིས་གཤིན་རྗེའི་གཤེད་ལ་ཇི་ལྟར་ཞལ་
བཞེས་དེ་བཞིན་དུ། །མ་གཡེལ་མ་གཡེལ་མྱུར་དུ་དྲན་
པར་མཛོད་ལ་རྣལ་འབྱོར་བདག་གིས་གང་ཞིག་བསྒོ་བ་
ཐམས་ཅད་སྒྲུབས། །གཞན་ཡང་ཁྱོད་ཀྱི་ཕྱོགས་བཞིར་
རྭ་དང་རྨིག་པ་རབ་ཏུ་རྣོ་བའི་མ་ཧེའི་དྲག་པོའི་གདན་སྟེང་
ན། །དཀར་དང་སེར་དང་དམར་དང་གནག་པའི་གཤིན་
རྗེ་ཆེན་པོ་དྲག་ཏུ་ཁྲོས་པའི་མ་ཧེའི་གདོང་པ་ཅན།།
བརྐྱངས་བསྐུམས་སྟབས་ཀྱིས་རབ་ཏུ་འགྱིང་ཞིང་དུར་ཁྲོད་
ཆས་ཀྱིས་ལེགས་བརྒྱན་ཞལ་གདངས་མིག་རྩ་ཀུན་ཏུ་
དམར། །བགེགས་དཔུང་འཇོམས་ལ་རྡོ་རྗེའི་ཐོག་ལྟར་
བསྔགས་པ་དེ་དག་གིས་ཀྱང་ཞི་རྒྱས་དབང་དྲག་ལས་ཀུན་
སྒྲུབས། །མདོར་ན་རྒྱལ་བ་ཀུན་གྱིས་ཡང་དང་ཡང་
བསྔགས་འཇམ་པའི་དབྱངས་ཞེས་ས་སྟེང་ཀུན་ཏུ་གྲགས་
318
ཚ་

རྣམ་སྲས་བསྟོད་པ།
པ་དེའི། །ཕུན་ཚོགས་གོ་འཕང་མཆོག་དེ་མཁའ་མཉམ་
ལུས་ཅན་ཀུན་གྱི་དོན་དུ་ཇི་སྲིད་བདག་གིས་མ་མནན་པ།།
དེ་སྲིད་གཤིན་རྗེ་གཤེད་ཀྱི་བཀའ་ནི་གུས་པས་ལྷུར་ལེན་
ཆོས་རྒྱལ་གཤིན་རྗེ་འཁོར་དང་བཅས་པ་ཡིས། ། ཡང་
དག་ལམ་གྱི་ནོར་མཆོག་འཕྲོག་ལ་བརྩོན་པའི་ནག་པོའི་
རྩ་ལག་སྡེ་དང་བཅས་པ་གཞོམ་པར་མཛོད།།
རྣམ་སྲས་སྟོད་པ།
༄༅། ཧཾ༔ མི་འཇིགས་སེང་གེའི་གདན་སྟེང་ན། །བི་
ལས་བྱུང་བའི་མགོན་པོ་ནི། །ངལ་བསོས་དགེ་བ་སྟོབས་
པོ་ཆེ། །ས་བརྒྱད་དབང་ཕྱུག་ཁྱོད་ལ་འདུད། །བཙུན་
མོ་བཞི་དང་སྲས་བཞི་དང་། །ཁྱད་པར་ལས་སྒྲུབ་གནོད་
སྦྱིན་བརྒྱད། །ནོར་སྟེར་བ་ཡི་ཀླུ་ཆེན་བརྒྱད། །ལྷ་སྲིན་
སྡེ་བརྒྱད་འཁོར་བཅས་ལ། །མཆོད་ཅིང་བསྟོད་དེ་ཕྱག་
ཀྱང་འཚལ། །དགྲ་བགེགས་མ་ལུས་བཞོམ་པ་དང་།།
འབྱོར་པའི་ལོངས་སྤྱོད་ཕུན་ཚོགས་ཤིང་། །འདོད་དགུ་
319

བདག་བསྐྱེད་ཕྱོགས་བསྒྲིགས།
ཡིད་བཞིན་འགྲུབ་པ་དང་། །གཞན་དོན་ལྷུན་གྱིས་གྲུབ་
པར་མཛོད།།
བདེན་གསོལ་སྨོན་ཚིག་བཞུགས་སོ།།
༄༅། ན་མོ་རཏྣ་ཏྲ་ཡཱ་ཡ། ཚད་མེད་ཡོན་ཏན་རྒྱ་མཚོའི་
དཔལ་མངའ་ཞིང་། །ཉམ་ཆུང་འགྲོ་ལ་བུ་གཅིག་ལྟར་
དགོངས་པའི། །དུས་གསུམ་བདེ་གཤེགས་སྲས་དང་སློབ་
མར་བཅས། །བདག་གི་བདེན་པའི་སྨྲེ་སྔགས་འདི་དགོངས་
ཤིག །སྲིད་ཞིའི་གདུང་སེལ་ཡོངས་རྫོགས་ཐུབ་པའི་བསྟན།།
འཛམ་གླིང་ཡངས་པའི་ཕན་བདེའི་དཔལ་དུ་རྒྱས། །དེ་
འཛིན་མཁས་དང་གྲུབ་པའི་སྐྱེས་བུ་རྣམས། །ཆོས་སྤྱོད་
རྣམ་བཅུའི་བྱ་བ་འཕེལ་བར་མཛོད། ། མི་བཟད་ལས་ངན་
དྲག་པོས་ཡོངས་ནོན་པས། །བར་མེད་དུཁས་མནར་བའི་
ཉམ་ཐག་འགྲོ། །བཟོད་དཀའ་ནད་མཚོན་མུ་གེའི་འཇིགས་
པ་ཀུན། །ཞི་ནས་བདེ་དགའ་རྒྱ་མཚོར་དབུགས་དབྱུངས་
མཛོད། །ཁྱད་པར་གངས་ལྗོངས་ཆོས་ལྡན་སྐྱེ་འགྲོ་རྣམས།།
320
ཚ་

ཚད་མེད་ཡོན་ཏན།
ནག་ཕྱོགས་ཀླ་ཀློའོ་དཔུང་གིས་བརྩེ་མེད་དུ། །ངན་དགུས་
འཇོམས་པའི་ཁྲག་དང་མཆི་མའི་རྒྱུན། །མྱུར་དུ་ཆོད་པའི་
ཐུགས་རྗེའི་མཐུ་དཔུང་བསྐྱེད། །ཉོན་མོངས་གདོན་གྱིས་
སྨྱོས་པའི་བརླང་སྤྱོད་ཀྱིས། །རང་གཞན་གཉིས་ཕུང་བགྱིད་
པའི་སྙིང་རྗེའི་ཡུལ། ། མི་བསྲུན་སྐྱེ་བོའི་ཚོགས་རྣམས་བླང་
དོར་མིག །ཡོངས་ཐོབ་བྱམས་བརྩེས་མཛའ་བའི་དཔལ་
ལ་སྦྱོར། །རིང་ནས་སྙིང་དུ་བརྣག་པའི་འདོད་པའི་དོན།།
ཡོངས་རྫོགས་བོད་ལྗོངས་རང་དབང་གཙང་མའི་དཔལ།།
ལྷུན་འགྲུབ་ཆོས་སྲིད་ཟུང་འབྲེལ་དགའ་སྟོན་ལ། །སྤྱོད་
པའི་སྐལ་བཟང་མྱུར་བ་ཉིད་དུ་སྩོལ། །བསྟན་དང་དེ་འཛིན་
ཆབ་སྲིད་རང་རིགས་སླད། །གཅེས་པའི་ལུས་སྲོག་ལོངས་
སྤྱོད་ཡོངས་བཏང་སྟེ། །དཀའ་བ་བརྒྱ་ཕྲག་སྒྲུབ་པའི་སྐྱེ་
བོ་རྣམས། །གྲུ་འཛིན་མགོན་དེས་ཐུགས་རྗེས་སྐྱོང་བར་
མཛོད། །མདོར་ན་མགོན་པོ་སྤྱན་རས་གཟིགས་དབང་
གིས། །སྲས་བཅས་རྒྱལ་བའི་སྤྱན་སྔར་གངས་ཅན་ཞིང་།།
ཡོངས་བཟུང་རྒྱ་ཆེན་སྨོན་ལམ་གང་མཛད་པའི། །འབྲས་

བདག་བསྐྱེད་ཕྱོགས་བསྒྲིགས།
བཟང་དེང་འདིར་མྱུར་དུ་འཆར་བར་གསོལ། །སྣང་སྟོང་
ཆོས་ཉིད་ཟབ་མོའི་རྟེན་འབྲེལ་དང་། །མཆོག་གསུམ་
ཐུགས་རྗེའི་མཐུ་དང་བདེན་ཚིག་སྟོབས། །ལས་འབྲས་
བསླུ་མེད་བདེན་མཐུས་བདག་ཅག་གི །བདེན་པའི་སྨོན་
ལམ་གེགས་མེད་མྱུར་འགྲུབ་ཤོག །
སྤར་བྱང་སྨོན་ཚིག
རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །གཞོལ་
བའི་མཐའ་ཡས་ཆོས་ཚུལ་དལ་འབབས་ཀླུང་། །ཚིག་
གི་གཟེགས་མ་རེས་ཀྱང་དུག་གསུམ་གྱི། །དྲི་མ་ཡོངས་
འཁྲུད་ལེགས་བཤད་བདུད་རྩི་འདི། །དཔར་དུ་བསྐྲུན་
པའི་རྣམ་དཀར་ཕུང་པོའི་མཐུས། །ཡང་དག་ཆོས་ཀྱི་སྒོ་
མོ་སྟོང་ཕྲག་བརྒྱ། །གདངས་ཏེ་རྒྱུད་ལྔའི་འགྲོ་བ་མ་ལུས་
པ། །ངེས་ལེགས་ནོར་བུའི་མཛོད་ལ་དབང་འབྱོར་ཤོག།
322
ཚ་

ད་ནི་
ག་རྒྱ་ལྔ་དང་ཉེ་བའི་ཕྱག་རྒྱ་བཅས 
g
ཕྱ
ཞི་རྒྱན་བརྒྱད་དང་དཔུང་གདུབ་བཅས
323
མི

དཔེམཛོད་འགན་འཛིན།
ཕུཁང་དགེ་སློང་བསྟན་འཛིན་ཆོས་འཕེལ།
གཙང་དགེ་སློང་ངག་དབང་ཆོས་འཕེལ།
ཞུ་སྒྲིག་པ། །
རྒྱས་པ་དགེ་བཤེས་ངག་དབང་སངས་རྒྱས།
རྩེད་ཐང་ངག་དབང་བཀྲ་ཤིས། ཏྲེ་ཧོར་དགེ་ལེགས།
འགྲེམས་སྤེལ་པ། ཏྲེ་དགེ་བཤེས་བསྟན་འཛིན་ནོར་རྒྱས།
སྤར་གཞིའི་གློག་འབྲུ་སྒྲིག་པོ།
ཉང་པོ་བློ་བཟང་བསྟན་འཛིན། ཏྲེ་ཧོར་བྱམས་པ་རྒྱལ་མཚན།
ཉག་རེ་བཀྲ་ཤིས་ཚེ་རིང་།
རྒྱུན་མཁོའི་བདག་བསྐྱེད་ཕྱོགས་བསྒྲིགས་ཞེས་བྱ་བ་བཞུགས་སོ།།
བློགླིང་དཔེ་མཛོད་གློག་ཀླད་སྡེ་ཚན་ནས་སྤར་རྩ་བསྒྲིགས།
མཁས་མང་བློ་གསལ་གླིང་དཔེམཛོད་ཁང་ནས་སྤར་དུ་བསྐྲུན།
ཕྱི་ལོ་ ༢༠༡༠ ཕྱི་ཟླ་ ༢ ཚེས་ ༢༨
བོད་རྒྱལ་ལོ་ ༢༡༣༧ ཟླ་ ༡ ཚེས་ ༡༥ ཉིན་
སྤར་ཐེངས་དང་པོར་དེབ་གྲངས་ ༡༠༠༠ ཐམ་པ་སྤར་དུ་བསྐྲུན།
324

w

